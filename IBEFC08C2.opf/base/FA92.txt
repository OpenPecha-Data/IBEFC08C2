༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG4254
lin/a
ImageGroup:
ISBN:
KG4977
9624507929
Title:
སྐྱབས་འགྲོའི་རྣམ་བཤད་ལམ་བཟང་གསལ་བའི་ཉི་མ་སྡོམ་གསུམ་བདུད་རྩིའི་ཆུ་གཏེར་གཞན་སྟ
ཀློང་བགྲོ་གླེང་ཐེངས་གཉིས་པའི་དྲིས་ལན་དཔག་བསམ་ལྗོན་ཤིང
skyabs 'gro'i rnam bshad lam bzang gsal ba'i nyi ma sdom gsum bdud rtsi'i
chu gter gzhan stong bgro gleng thengs gnyis pa'i dris lan dpag bsam ljon
shing
དངོས་གྲུབ་དཔལ་
Author:
Descriptor:
Original Publication:
Place:
dngos grub dpal
printed from computerized input
kun mkhyen dgongs rgyan:4
Ticags ri thang zhang]
la skyong dgon nges don rtag brtan bshad sgrub 'phel rgyas gling gi bshad grwa rmad
byung thos bsam gling
2007
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011. US. Comments: 2010



ང་
ངོ་། །》 ༢༥་(
༢༣ (༩༦: 1:47:51
པས།༽ ༢༢) ར་གན་ལག་ལེན་
༢། ༥ ༦༨༦ ༥:ན (༢། ལན | ན་ ་
ས་ལུ་ 1 ཀུས་སོ། །
ཀུན་མཁྱེན་དགོངས་རྒྱན་དེབ་ཕྲེང་བཞི་བ།
རྩོམ་པ་པོ་འབྲས་རབ་འབྱམས་པ་དངོས་གྲུབ་དཔལ།



ཀུན་མཁྱེན་དོལ་པོ་ཤེས་རབ་རྒྱལ་མཚན་དཔལ། །
དེ་ཡི་ཐུགས་སྲས་ཕྱོགས་ལས་རྣམ་རྒྱལ་ཞབས། །
ཚུལ་གཉིས་ལེགས་གཟིགས་ཉ་དབོན་ཀུན་དགའ་སྟེ། །།
ཡབ་སྲས་རྣམ་གསུམ་གཏན་གྱི་སྐྱབས་སུ་བསྟེན། །



།
[ནི།
ར་
སྐྱབས་འགྲོའི་ཚོགས་ཞིང༌།



(A)
དཀར་ཆག
དཀར་ཆག
དཔེ་སྐྲུན་གསལ་བཤད།་
བསྟན་པའི་འཇུག་སྒོ་སྐྱབས་འགྲོའི་རྣམ་བཤད་མ་ནོར་ལམ་བཟང་གསལ་
བའི་ཉི་མ་ཞེས་ བྱ་བ་
སྐྱབས་ སུ་འགྲོ་དགོས་པའི་རྒྱུ་མཚན།
སྐྱབས་འགྲོ་དངོས་བཤད་པ་ལ་ལྔ་
༡ རྒྱུ་བཤད་པ།་་
༢ ཡུལ་བཤད་པ།་་
༣ ངོ་བོ་བཤད་པ་ལ་གཉིས།་་་
（༡） དངོས་དང་།་་་་་་་
（༢） སྐྱབས་སུ་འགྲོ་བའི་ལག་ལེན་བྱེད་ཚུལ།་
༤ བསླབ་བྱ་བཤད་པ །་་
༥ ཕན་ཡོན་བཤད་པ།
སྐྱབས་འགྲོའི་སྡོམ་ཆོག་
བ་(25)
སྡོམ་གསུམ་གྱི་བསླབ་བྱ་དྭངས་གསལ་བདུད་རྩིའི་ཆུ་གཏེར་ཞེས་བྱ་བ།་་་་
་་་་་་་་་་་ (31)
དང་པོ་སྐྱབས་འགྲོའི་བསླབ་བྱ།་་་་
་་་་་་་་་་༌་(31)
གཉིས་པ་བསྟན་ལ་ཞུགས་ནས་སྡོམ་གསུམ་གྱི་བསླབ་བྱ་ལ་གསུམ།ཨ་ཁ་བསམ་པ་
བ་བ་བས（12)
73)
（16)
(20)
（23)



དཀར་ཆག་
(35）
(35)
(40)
(40)
- (40)
་(40)
(40)
འབའ་པས (42)
(34)
(དང་པོ་) སོ་ཐར་གྱི་སྡོམ་པ་བཤད་པ།་་་
༡ སྡོམ་པ་མ་ཐོབ་པ་ཐོབ་པར་བྱེད་པའི་ཐབས།
༢ ཐོབ་ པ་མི་ཉམས་པར་བསྲུང་བའི་ཚུལ་་་་
（༡)ཕྱིའི་རྐྱེན་གཞན་ལ་བརྟེན་ནས་བསྲུང་ཚུལ་་་་་
{༢} ནང་གི་བསམ་པ་ཕུན་ཚོགས་ལ་བརྟེན་ནས་བསྲུང་ཚུལ་་་་
(༣） མི་མཐུན་ཕྱོགས་ངོ་ཤེས་པའི་སྒོ་ནས་བསྲུང་ཚུལ་བཤད་པ་
（༡) ཁྱིམ་པའི་ཕྱོགས་ཀྱི་སྡོམ་པའི་མི་མཐུན་ཕྱོགས་་་
（༢） རབ་བྱུང་གི་སྡོམ་པའི་མི་མཐུན་ཕྱོགས་བཤད་པད་་་་་་
(1)དགེ་ཚུལ་གྱི་སྡོམ་པའི་མི་མཐུན་ཕྱོགས་བཤད་པ།་་་་ཨ་བ་་་པས་ (42)
(2)དགེ་སློབ་མའི་སྡོམ་པའི་མི་མཐུན་ཕྱོགས་ནི།་་་་་་་་་་་་་(45)
(3) དགེ་སློང་པའི་སྡོམ་པའི་མི་མཐུན་ཕྱོགས་བཤད་པ།་་་་་་་(46)
<༡>ལྟུང་བ་སྡེ་ལྔའི་ཐུན་མོང་གི་ཡན་ལག་བཤད་པ་ཁ་བ་མ་ལ་མ་(46)
（༢）ཐུན་མོང་མ་ཡིན་པ་རང་རང་གི་ངོ་བོ་དང་ལྷན་ཅིག་བཤད་པ།་་(47)
[1]ཕམ་པའི་སྡེ་བཤད་པ་་་
[2] ལྷག་མའི་སྡེ་བཤད་པ་
[3]ལྟུང་བྱེད་བཤད་པ་ད་་་་་་
1 སྤང་ལྟུང་གི་སྡེ་བཤད་པ།་་
2 འབའ་ཞིག་པ་བཤད་པ།་་
(47)
(51)
(54)
（54)
62)



དེཀར་ཆག
བས་ (80)
(8）
༌༌་་་་་ས་བབས (86)
-----བས་པབས་བསམས་པ་ས- (89)
(99)
[4]སོར་བཤགས་བཤད་པ་
[5]བཤགས་བྱའི་ཉེས་བྱས་བཤད་པ་་་་་་
{༤} བསླབ་པ་ཡོངས་སུ་སྦྱོང་བའི་སྒོ་ནས་བསྲུང་བ་བཤད་པ།་་་་་(86)
༡ གསོ་སྦྱོང་གི་གཞི་
༢ དབྱར་གྱི་གཞི་་་་
༣ དགག་དབྱེའི་གཞི་
{༥） བདེ་བར་གནས་པའི་རྐྱེན་བསྟེན་པའི་སྒོ་ནས་བསྲུང་ཚུལ།ཡ་ལ་ཡ་-(91)
༣ ཉམས་ན་ཕྱིར་བཅོས་པའི་ཚུལ་ ་་་་་་་་་་་་་་་་་་་་་ས(94)
༤ བསྲུང་བའི་ཕན་ཡོན།་་་་་
གཉིས་པ་བྱང་སེམས་ཀྱི་སྡོམ་པའི་བསླབ་བྱ་་་་
༡ བྱང་སྡོམ་མ་ཐོབ་པ་ཐོབ་པར་བྱེད་པའི་ཐབས་་་་་་་་་་་་་་ (100)
༢ ཐོབ་པ་མི་ཉམས་པ་བསྲུང་བའི་ཚུལ།་་་་་
[༡]རྩ་ལྟུང་གི་སྡེ་ཚན་་་་་་་་
• (101)
[༢]སྦོམ་པོའམ་ཉེས་བྱས་ཀྱི་སྡེ་ཚན། ་་་
་༌་（108)
༣ ཉམས་ན་ཕྱིར་བཅོས་པའི་ཚུལ་་་
་་་(124)
༤ བསྲུང་བའི་ ཕན་ཡོན་དང་བཞི།
བས་ (124)
གསུམ་པ་སྔགས་ཀྱི་སྡོམ་པའི་བསླབ་བྱ་
༡ གསང་སྔགས་ཀྱི་སྡོམ་པ་མ་ཐོབ་པ་ཐོབ་པར་བྱེད་པའི་ཐབས།་་་(125)
༢ ཐོབ་པ་མི་ཉམས་པ་བསྲུང་བའི་ཚུལ།་
བབ་བབ་བབས་ (100)
（10)
་་་་་་་
་(125)
(126)



དཀར་ཆོག
༌༌༌(126)
་༌༌་（136)
་(143)
་་་(151)
（༡） སྔགས་ཀྱི་རྩ་ལྟུང་བཤད་པ།་་་
（༢> སྦོམ་པོ་བཤད་པ་་་་་་
༣ ཉམས་ན་ཕྱིར་བཅོས་ པའི་ ཚུལ་ཡ་
༤ སྡོམ་པ་བསྲུང་བའི་ཕན་ཡོན།
བ་་་་་༌（146)
ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་ཐེངས་
གཉིས་པའི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་ཞེས་
བྱ་བ་
དྲི་བ་དང་པོ་ཐེག་མཆོག་དབུ་མ་ལས། རྒྱལ་བའི་ལུང་བསྟན་ཞེས་པའི་སྐབས་
ཀྱི་ལུང་སྟོན་བྱེད་ཀྱི་མདོ་རྒྱུད་རྣམས་གང་ཡིན་ཞེས་པའི་ལན།་་་་(153)
དྲི་བ་གཉིས་པ་ཟིན་བྲིས་ཀྱི་སྐབས་ནས་བསྟན་པའི་གསུང་རབ་ཡན་ལག་
བཅུ་གཉིས་ལས་ཐེག་ཆེན་གྱི་སྡེ་སྣོད་གང་ལ་ངོས་འཛིན་ཅེས་པའི་ལན།་་་
བས་་་་་་་་་་་་་་་་་་་་་་་་་་༌(167)
དྲི་བ་གསུམ་པ་ཟིན་བྲིས་ཀྱི་སྐབས་ནས་བསྟན་པའི་རང་ལུགས་ཀྱི་ཤིང་
རྟའི་སྲོལ་འབྱེད་ཀྱི་ཚད་དང་གྲངས་ངེས་ཇི་ལྟར་ཡིན་ཞེས་པའི་ལན་པ་ལ་
་་་་་་་་་་་ (188)
དྲི་བ་བཞི་བ་ཐེག་མཆོག་དབུ་མ་ལས། རྟོན་པ་བཞི་ལྡན་ཞེས་པའི་སྐབས་
ཀྱི་རྟོན་པ་བཞིའི་ཚད་ཞོག་་་་་་
་་་་་་་་་་་་་་ (191）
དྲི་བ་ལྔ་བ་ཟིན་བྲིས་ལས། ཕྲིན་ལས་ནི་བྱ་བ་དང་མཛད་པ་ནི་བྱེད་པ་
ལ་འཇོག་གོ །ཞེས་པའི་མཛད་ཕྲིན་གྱི་དོན་ཇི་ལྟར་ཡིན།་་་་་་་་ (205)



དཀར་ཆག
བ་་པ་་་་་ (222)
230)
དྲི་བ་དྲུག་པ་བག་ཆགས་ནི་ཤེས་བྱ་ཉེར་ལྔ་ལས་གང་གི་ནང་དུ་འདུས་
པ་ཡིན།་་་
་་་་་་་་་་་་་་་་་ (213)
དྲི་བ་བདུན་པ་རང་ལུགས་ལ་གཞི་གྲུབ་ན་བདེན་བཞི་གང་རུང་ཡིན་པའི་
ཨེ་ཁྱབ་ཅེས་ པའི་ ལན།ཡ་
དྲི་བ་བརྒྱད་པ་མདོ་རྒྱན་ལས། ཡང་དག་མིན་རྟོག་ཡང་དག་མིན། །ཞེས་
སོགས་ཀྱི་སྐབས་སུ་བསྟན་པའི་རྟོག་པ་དང་མི་རྟོག་པ་ཡིན་མིན་གྱི་མུ་
བཞིའི་ནང་དུ་ཤེས་བྱ་ཐམས་ཅད་བསྡུས་ཚུལ་ཇི་ལྟར་ཡིན་ཞེས་པའི་ལན།
་་་་་་་་་་་་་་་་ (230)
དྲི་བ་དགུ་བ་ཐེག་མཆོག་དབུ་མ་ལས། གཞི་ལྔ་ཤེས་བྱའི་གནས་ཞེས་ཕར་
ཆེར་འདོད། །ཅེས་པའི་སྐབས་སུ་ཆོས་དབྱིངས་དེ་ཤེས་བྱ་གཞི་ལྔའི་ནང་དུ་
འདུས་སམ་ཅི་ཞེས་པའི་ལན་་་་
དྲི་བ་བཅུ་བ་ཐེག་མཆོག་དབུ་མ་ལས། ཆ་མེད་ཉེ་རིང་མེད་ཅེས་པའི་སྐབས་
ཀྱི་བདེ་གཤེགས་སྙིང་པོ་ཆ་མེད་ཡིན་པའི་དོན་གང་ཡིན་ཞེས་པའི་ལན།ཡ་ས་
་་་་་་་་་་་་་་་་་་ (238)
དྲི་བ་བཅུ་གཅིག་པ་ཐེག་མཆོག་དབུ་མ་ལས། སློབ་དཔོན་ཀླུ་ཡིས་བཤད་པ།
དེ་བཞིན་གཤེགས་པའི་རང་བཞིན་མེད། །འགྲོ་བ་འདི་ཡིས་རང་བཞིན་མེད། །
ཅེས་པའི་དོན་རང་ལུགས་ལ་ཇི་ལྟར་ཡིན་ཞེས་པའི་ལན།་་་་་་་ (238)
དྲི་བ་བཅུ་གཉིས་པ་ཟིན་བྲིས་ལས། ཆོས་དབྱིངས་དྲི་བྲལ་ཁོ་ན་ཡིན་ཞེས་
སོགས་ཀྱི་སྐབས་ནས་བསྟན་པའི་ཀུན་འགྲོ་ལྔ་གཙོ་སེམས་ཀྱི་འཁོར་དུ་ཅིག་
་ཡ (234)



དཀར་ཆག
ལན།་་་་་
ཆར་ འབྱུང་ བ་ ཡིན་ ནམ་ རིམ་ ཅན་ ཡིན། རིམ་ ཅན་ ཡིན་ ན་ ཀུན་ འགྲོ་
ལྔ་འཁོར་དུ་མེད་པའི་གཙོ་སེམས་ཡོད་པར་ཁས་ལེན་པ་ཨེ་ཡིན་ཞེས་པའི་
་་་་ (241)
དྲི་བ་བཅུ་གསུམ་པ་ནི། ཟིན་བྲིས་ལས། ཅིག་ཆར་དུ་འབྱུང་བའམ་རིམ་ཅན་
ཞེས་པའི་སྐབས་ནས་བསྟན་པའི་ཀུན་འགྲོ་ལྔ་གཙོ་སེམས་ཀྱི་འཁོར་དུ་ཅིག་
ཆར་འབྱུང་བ་ཡིན་ནམ་རིམ་ཅན་ཡིན། རིམ་ཅན་ཡིན་ན་ཀུན་འགྲོ་ལྔ་འཁོར་
དུ་མེད་པའི་གཙོ་སེམས་ཡོད་པར་ཁས་ལེན་པ་ཨེ་ཡིན་ཞེས་པའི་ལན།་་་་་
བ་་༌ (244)
དྲི་བ་བཅུ་བཞི་བ་ཟིན་བྲིས་ལས། གོང་དུ་ཀུན་གཞིའི་རྣམ་ཤེས་དེ་རང་
ཉིད་གྲོལ་བ་ཙམ་ཐོབ་པ་ལ་ངེས་པར་ཤེས་དགོས་པའང་མ་ཡིན་པས་མ་
བསྟན་པ་ཡིན་ནོ། །ཞེས་དང༌། འོག་ནས་ཐེག་པ་ཆུང་ངུའི་མདོ་སྡེ་འགའ་
ཞིག་ལས་ཀྱང་ཀུན་གཞི་བསྟན་ཏེ། ཞེས་པའི་དོན་ཇི་ལྟར་བཀྲལ་དགོས་
ཞེས་པའི་ལན།་་་་་་་་་་་
་་་་་་་་་་་་ས(250)
དྲི་བ་བཅོ་ལྔ་བ་ཟིན་ བྲིས་ ལས། སེམས་ གསལ་ གཅིག་ སྐྱེས་ འབྲས་ བུ་
གང་། །ཚངས་ལ་སོགས་པ་ཡིན་པ་ལྟར། །ཞེས་པའི་དོན་ཚེ་རབས་སྔ་མ་
ཀུན་གཞིའི་སྟེང་དུ་བསམ་གཏན་གྱི་བག་ཆགས་ཆེས་ཤིན་ཏུ་འཐུག་པར་
གྱུར་བ་དེ་ཏིང་ངེ་འཛིན་སྒོམ་པ་ལ་མ་ལྟོས་པར་བྱམས་པའི་སེམས་གཅིག་
པོ་དེས་སྔར་གྱི་ས་བོན་ཡོངས་སུ་སྨིན་པར་གྱུར་ཏེ། ཚངས་པ་སྐྱེས་པ་ཡིན་
ནོ། །ཞེས་པའི་དོན་ཇི་ལྟར་ཡིན་ཞེས་པའི་ལན།་་་་་་་་་་་་་ (254)



དཀར་ཆག
དྲི་བ་བཅུ་དྲུག་པ་མུ་སྟེགས་ཀྱི་གཙོ་བོ་སོགས་འདོད་པ་དང་མཚུངས་པར་
ཐལ་བ་འཕང་བ་ལ་རྩོད་སྤོང་ཇི་ལྟར་བྱེད་ཅེས་པའི་ལན།་་་་་་་ (260)
དྲི་བ་བཅུ་བདུན་པ་ཐེག་མཆོག་དབུ་མ་ལས། ས་བོན་ཀུན་ལྡན་ཕྱིར་ཞེས་
པའི་ས་བོན་ཀུན་ལྡན་ཡིན་ན་འབྲས་བུ་ཡང་ཅིག་ཆར་སྣང་བ་ཐལ་བ་
འཕང་བ་ལ་རྩོད་སྤོང་ཇི་ལྟར་བྱེད་ཅེས་པའི་ལན།་་་་་ས་མ་ཡ་ས་ (264)
དྲི་བ་བཅོ་བརྒྱད་པ་ཟིན་བྲིས་ལས། ཀུན་གཞིའི་སྟེང་དུ་བག་ཆགས་འཇོག་
པའི་རྒྱུ་འབྲས་ཀྱི་རིམ་པ་དུས་མཉམ་པ་ཡིན་ནམ་གཞན་སྔ་ཕྱི་ཅན་ཡིན་ཞེས་
པའི་ལན་ ཕྲིས་ཞེས་པའི་ལན། བ་་་་་་་་་་་་་་་(272)
དྲི་བ་བཅུ་དགུ་བ་ཟིན་བྲིས་ལས། རྣམ་བྱང་གིས་བསྡུས་པའི་སྡུག་ཀུན་ཕྲ་
མོ་ ཞེས་ པའི་ སྐབས་ སུ་ སྡུག་ ཀུན་ ཕྲ་མོ་རྣམ་ བྱང་ གི་བསྡུས་ ཚུལ་ ཇི་
ལྟར་ཡིན་ཞེས་པའི་ལན།
བབས་་་་་་་་་་་་(276)
པར་བྱང་སྨོན་ཚིག་་་་
(284)



དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
བསིལ་ལྡན་གངས་རིའི་མུ་འཁྱུད་ཀྱིས་ཀུན་ནས་བསྐོར་བའི་གངས་ཅན་སཱ་
ལའི་སྨན་ལྗོངས་ཀྱི་ཞིང་འདིར་ཉམས་མེད་བུ་རམ་ཤིང་བའི་བསྟན་པ་སྤྱི་
དང༌། བྱེ་བྲག་སྒྲུབ་བརྒྱུད་ཤིང་རྟ་བརྒྱད་དམ། སྔ་འགྱུར་རྙིང་མ་བ། ས་སྐྱ་བ།
བཀའ་བརྒྱུད་པ། དགེ་ལྡན་པ། ཇོ་ནང་བ་དང་ཆོས་བརྒྱུད་ཆེན་པོ་ལྔ་ཡོད་
པ་ལས། དཔལ་ལྡན་རྒྱལ་བ་ཇོ་ནང་བ་ནི་གཞན་སྟོང་དབུ་མ་ཆེན་པོའི་ལྟ་གྲུབ་
འཛིན་སྐྱོང་གནང་བའི་དབུ་མའི་གྲུབ་མཐའ་སྨྲ་བ་ཞིག་ཡིན་ལ། ཟབ་མོ་
གཞན་སྟོང་གི་རྣམ་བཞག་གསལ་བར་སྟོན་པའི་གཞུང་ལུགས་ངེས་དོན་
མདོ་བཅུ། སྙིང་པོའི་མདོ་བཅུ་སོགས་ངེས་དོན་གྱི་མདོ་སྡེ་དུ་མ་དང་། སྔགས་
བླ་མེད་ཀྱི་རྒྱུད་སྡེ་དུ་མ། སེམས་འགྲེལ་སྐོར་གསུམ། བྱམས་ཆོས་སྡེ་ལྔ།
བསྟོད་ཚོགས་དྲུག རྒྱུད་བླ་ཐོགས་འགྲེལ། ས་སྡེ་ལྔ་སོགས་དང༌། ཀུན་
མཁྱེན་རྟོན་པ་བཞི་ལྡན་ཡབ་སྲས་དང༌། རྗེ་བཙུན་ཏཱ་ར་ནཱ་ཐ་སོགས་ཀྱི་
གཞུང་ལུགས་མཐའ་ཡས་པ་སྔར་དར་རྒྱས་སུ་བྱུང་མོད། དེང་དུས་སུ་སྐྱེ་བོ་
ངན་པའི་བསམ་སྦྱོར་དང་དུས་ཀྱི་འགྱུར་ལྡོག་གི་དབང་གིས་ཉམས་ཆག་ཏུ་
སོང་བ་དེ། སླར་དར་ཞིང་རྒྱས་ནས་རྫོགས་ལྡན་གྱི་དཔལ་ལ་འགྲན་བཟོད་
པའི་ཆེད་དུ། ད་ལན་འབྲས་རབ་འབྱམས་པ་མཁན་ངག་དབང་དངོས་གྲུབ་
དཔལ་བཟང་བོ་མཆོག་གིས་ཀུན་མཁྱེན་དགོངས་རྒྱན་དེབ་ཕྲེང་བཞི་བ་ཇོ་
ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་ཐེངས་
གཉིས་པའི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་དང་།



དཔེ་སྐྲུན་གསལ་བཤད།
བསྟན་པའི་འཇུག་སྒོ་སྐྱབས་འགྲོའི་རྣམ་བཤད་མ་ནོར་ལམ་བཟང་གསལ་
བའི་ཉི་མ་དང༌། སྡོམ་གསུམ་གྱི་བསླབ་བྱ་དྭངས་གསལ་བདུད་རྩིའི་ཆུ་གཏེར་
དང་བསྟན་བཅོས་ གསུམ་མཛད་ལ། གཞུང་འདི་དག་ནི་གཞན་གྱི་ཟེར་
འགྲོས་སོགས་ཀྱིས་མ་བསླད་པར་དུས་གསུམ་རྒྱལ་བའི་ལུང་བསྟན་ཀུན་
མཁྱེན་ཇོ་ནང་བ་ཡབ་སྲས་དང༌། རྗེ་བཙུན་སྒྲོལ་མགོན་སོགས་ཀྱི་དགོངས་
བཞེད་ཇི་བཞིན་གནས་པ་གསལ་བར་མཛད་ལ། དེང་གི་ཆར་ལུང་རིགས་
བརྒྱ་ཕྲག་གི་རིན་པོ་ཆེས་གཏེར་རྡོལ་བའི་གཞན་སྟོང་དབུ་མའི་གཞུང་ལུགས་
མཛད་པ་པོ་ནི་དམ་པ་འདི་ཉིད་ཉིད་དུ་ངེས་ལ། གལ་ཏེ་རིགས་འདྲ་ཙམ་
རེ་བྱུང་ན་ཡང་དམ་པ་གང་ཉིད་ཀྱི་ལུང་རིགས་ལ་བརྟེན་ནས་ཚིག་རིས་དང་
འདོད་ཕྱོགས་ཅུང་ཟད་བསྒྱུར་བ་ཙམ་དུ་ཟད་དེ། ཐམས་ཅད་མཁྱེན་པ་ཏཱ་
ར་ནཱ་ཐའི་ཞལ་ནས། སྦྱོར་བ་འགའ་ཞིག་བྱུང་སྲིད་ན། །བདག་གམ་བདག་
རྗེས་འབྲངས་བའམ། །བདག་ གི་ལེགས་བཤད་བརྐུས་ པ་རུ། །བློ་ལྡན་
རྣམས་ ཀྱི་ཤེས་ པར་མཛོད། །ཅེས་གསུངས་ པ་ལྟར་ རོ། །གཞན་ཡང་ རྗེ་
བཙུན་སྒྲོལ་མགོན་ཞབས་ཀྱི་ཞལ་སྔ་ནས། ཇི་སྐད་དུ། དེས་དུས་ལེགས་
བཤད་གསར་བ་ཅུང་ཟད་ཙམ། །མཐོང་ན་དེ་ལ་བརྟེན་ནས་རྟོག་བཟོའི་
ཚིག །བརྒྱ་ཕྲག་བརྩོམས་ཞིང་ལེགས་བཤད་སྨྲ་བ་པོ། །དེ་ལ་སྡང་སྨྲ་བྱེད་
ཅིང་བཤད་པ་ངོམ། །གཡོ་ཅན་དམ་པར་བརྫུས་པས་ས་གཞི་ཁྱབ། །དྲང་
བོའི་རང་བཞིན་སྐྱེ་བོ་བརྒྱ་ལ་འགའ། །སྔོན་མེད་ལེགས་བཤད་གསར་དུ་
སྦྱོར་ན་མཁས། །བདག་སྟོད་གཞན་སྨོད་སྐྱེ་བོ་དམ་པ་མིན། །ཞེས་གསུངས་



དཔེ་སྐྲུན་གསལ་བཤད།
པ་ལྟར་ཟབ་པ་དང་རྒྱ་ཆེ་བའི་རྣམ་བཞག་ལ་ཐོས་བསམ་གྱི་དབུལ་ཕོངས་
ཞིང་རྣམ་དཔྱོད་ཀྱི་ཤེས་རབ་ཀྱི་མིག་ལོང་བ། རང་གི་ཐོག་མ་མེད་པ་ནས་
ལོག་པར་ལྟ་བའི་དབང་གིས་རྟོག་བཟོའི་ཚིག་བརྒྱ་ ཕྲག་བརྩོམས་ནས་
ལེགས་བཤད་སྨྲ་བའི་སྐྱེས་བུ་དམ་པ་ལ་སྡང་ཚིག་སྨྲ་བའི་དོན་ལོག་པའི་
བསྟན་ བཅོས་ དག རང༌ དང༌ རིགས་ མཐུན་ གྱི་ སྐྱེ་ བོ་ རྣམས་ ལ་ ངོམ་
ཞིང་། དེ་རྣམས་ཀྱིས་གཡོ་ཅན་དམ་པར་བརྫུས་པས་ས་གཞི་ཁྱབ་པར་མ་
ཤེས་ནས་ལོང་བས་ལོང་བ་ཁྲིད་པ་དེང་དུས་སུ་ཐང་མར་བརྡལ་བ་དེ་ལྟ་བུ་
མ་ཡིན་པར་བསྟན་བཅོས་འདི་མཛད་པ་པོ་མཁན་དངོས་གྲུབ་དཔལ་ནི།
སྐུ་ན་ཆུང་བའི་དུས་ནས་རྩ་བའི་གདན་ས་ཨ་སྐྱོང་དགོན། ཆོས་ཐང་དགོན།
ཨ་ མཆོག་ མཚན་ ཉིད་ དགོན། རྔ་ ཡུལ་ཀིརྟི་དགོན། བླ་ བྲང་ བཀྲ་ཤིས་
འཁྱིལ། འཕགས་ཡུལ་དཔལ་ལྡན་འབྲས་སྤུངས་དགོན་སོགས་རིས་སུ་མ་
ཆད་པའི་དགོན་སྡེ་དུ་མར་དགེ་བའི་བཤེས་གཉེན་དུ་མ་བསམ་སྦྱོར་གཉིས་
ཀྱི་ཚུལ་བཞིན་དུ་བསྟེན་ནས། གཞུང་བཀའ་པོད་ལྔ་སོགས་མདོ་སྔགས་
རིག་གནས་མཐའ་དག་ལ་སྦྱང་བ་རྒྱ་ཆེར་མཛད། མཁས་པའི་གྲགས་སྙན་
གྱི་འོད་སྣང་དཀར་པོས་འཕགས་བོད་ཀུན་ཏུ་ཁྱབ་པ་སོགས་དམ་པ་གང་
གི་ངོ་སྤྲོད་མདོར་བསྡུས་ཀུན་མཁྱེན་ དགོངས་ རྒྱན་ དེབ་ཕྲེང་དང་པོར་
བཤད་ཡོད་པས་དེར་ཤེས་པར་བྱའོ། །དེས་དུས་སུ་དམ་པ་འདི་ཉིད་གྱིས་
ཀྲུང་གོའི་བོད་བརྒྱུད་མཐོ་རིམ་ནང་བསྟན་སློབ་གླིང་གི་སྐབས་གསུམ་པའི་
མཐོ་རིམ་རབ་འབྱམས་པའི་དགེ་རྒན་དུ་བྱོན་ནསབཀའ་བསྡུ་བཞི་བའི་



དཔེ་སྐྲུན་གསལ་བཤད།
དཔེ་ཁྲིད་གནང་བ་དང་། དགོན་སྡེ་དུ་མ་ལ་རྩོད་པ་གསར་འཛུགས་གནང་
བ་སོགས་ད་སྐབས་ཇོ་ནང་གི་དགོན་སྡེ་རྣམས་ལ་རྩོད་གྲྭ་ཡར་ཟླ་བཞིན་
འཕེལ་བ་ནི་གང་ཉིད་ཀྱི་བཀའ་དྲིན་ཡིན་པ་དང༌། བཀའ་བསྡུ་བཞི་བའི་
འགྲེལ་བ་ཐུབ་བསྟན་མཛེས་རྒྱན། གཞན་སྟོང་སྐལ་བཟང་མིག་འབྱེད།
ངེས་གསང་ཀུ་མུད་འབྱེད་པའི་ཟླ་ཟེར། རྣམ་ཐར་ཐར་འདོད་དད་པའི་འཇུག་
ངོགས་དང༌། ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་
བགྲོ་གླེང་ཐེངས་དང་པོའི་རྩོམ་གཞིའི་དྲིས་ལན་རབ་གསལ་སྣང་བ། གཞི་
ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ། བཀའ་བསྡུ་བཞི་
བའི་ཟུར་མཆན་ཉིན་བྱེད་སྣང་བའི་རྒྱན་དང༌། རི་ཆོས་ངེས་དོན་རྒྱ་མཚོའི་
བསྡུས་དོན་ངེས་དོན་མཛེས་རྒྱན་ཚངས་པའི་སྒྲ་དབྱངས་དང་། གྲུབ་མཐའི་
རྣམ་བཞག་ལུང་རིགས་གཏེར་མཛོད་ལེགས་བཤད་འདོད་འཇོ་དང༌། ཇོ་
ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་ཐེངས་
གཉིས་པའི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་དང་།
བསྟན་པའི་འཇུག་སྒོ་སྐྱབས་འགྲོའི་རྣམ་བཤད་མ་ནོར་ལམ་བཟང་གསལ་
བའི་ཉི་མ་དང༌། སྡོམ་གསུམ་གྱི་བསླབ་བྱ་དྭངས་གསལ་བདུད་རྩིའི་ཆུ་
གཏེར་སོགས་མཛད་པ་དང༌། ཇོ་ནང་བསྟན་འགྲོ་ཀུན་ཕན་ལྷན་ཚོགས་
དང༌། གཞན་སྟོང་བགྲོ་གླེང་སོགས་ཀྱི་ལས་འགན་བཞེས་པ་སོགས་འཆད་
རྩོད་རྩོམ་གསུམ་སོགས་ཀྱིས་བསྟན་པ་འཛིན་སྐྱོང་བྱེད་པའི་གྲྭ་རྐྱང་དཀྱུས་
མའི་ཚུལ་དུ་བཞུགས་པའི་སྐྱེས་བུ་དམ་པ་ཞིག་ཏུ་གདའ། ཡང་སྔོན་མེད་



དཔེ་སྐྲུན་གསལ་བཤད།
ལེགས་བཤད་དུ། བདག་ཅག་འཕགས་པའི་བློ་ཅན་མ་ཡིན་པས་འཁྲུལ་བར་
སྨྲས་སུ་ཟིན་ཀྱང་འོས་པའི་ཅིང་། ཕྱོགས་འཛིན་ཅན་གྱི་ཆགས་སྡང་མ་ཡིན་
པར་ངེས་པ་ཉིད་དུ་ནོར་བར་ཤེས་ན་ནི། ཁོ་བོ་ཅག་གི་བཤད་པ་འདི་ཡང་
ཅི་བདེར་སྤོངས་ཤིག་དང་། བདག་གི་ཁྲོ་བ་དང་འཁོན་པའི་སེམས་བསྐྱེད་
པར་མི་བྱེད་དོ། །ཅི་སྟེ་ལུང་རིགས་གསལ་ཞིང་ངེས་པ་ཡོད་ན་ཁོ་བོས་ཀྱང་
ལེན་པར་བགྱིའོ། །ཞེས་བཀའ་བསྩལ་བ་ལྟར་མཁས་དབང་འདི་ཉིད་ཀྱིས་
མཛད་པའི་གཞུང་ལུགས་དག་ལ་ལུང་རིགས་རྣམ་དག་གིས་དག་བཅོས་མཛད་
ན་རྗེས་སུ་ཡི་རང་ཞུ་རྒྱུ་དང༌། ཆགས་སྡང་གིས་ལུང་རིགས་ལྟར་སྣང་གིས་
དགག་པ་མཛད་མཁན་ལ་དངོས་སུ་རྩོད་པས་བཟློག་པར་མཛད་པ་ལ་སྤྲོ་
བའི་སྐྱེས་བུ་ཞིག་ལགས་སོ། །དེ་ལྟ་ན་བསྟན་བཅོས་འདི་དག་ནི་གཟུར་
གནས་བློ་ལྡན་དོན་གཉེར་རྣམས་ལ་སྐྱབས་འགྲོ་དང་སྡོམ་གསུམ་གྱི་བསླབ་
བྱ་དང༌། གཞན་སྟོང་དབུ་མའི་གཞི་ལམ་འབྲས་བུའི་རྣམ་བཞག་དག་ཁོང་
དུ་ཆུད་ནས་བསམ་པའི་དཔལ་ཡོན་ཆེས་ཆེ་བ་ཞིག་ཐོན་རྒྱུའི་ཆ་རྐྱེན་དུ་
དམིགས་ཏེ་པར་དུ་བསྐྲུན་པའོ། །
ཞེས་པ་འདི་ནི་ཨ་སྐྱོང་དགོན་བཤད་གྲྭ་རྨད་བྱུང་ཐོས་བསམ་
གླིང་གི་རྩོམ་སྒྲིག་སྡེ་ཚན་ནས་ཕྱི་ལོ ༢༠༠༧ རབ་གནས་ཐམས་ཅད་འདུལ་
ཞེས་པ་མེ་ཕག་ལོའི་ཟླ ༨ ཚེས ༡༣ ལ།



tti
༄༅། །སྐྱབས་འགྲོའི་རྣམ་བཤད་ལམ་བཟང་གསལ་བའི་ཉི་མ་སྡོམ་
གསུམ་བདུད་རྩིའི་ཆུ་གཏེར་གཞན་སྟོང་བགྲོ་གླེང་ཐེངས་
གཉིས་པའི་དྲིས་ལན་དཔག་བསམ་ལྗོན་ཤིང་
ཞེས་བྱ་བ་བཞུགས་སོ། །
m
=
བ
嘉嘉嘉嘉嘉嘉嘉嘉嘉嘉嘉慕慕慕絲路易嘉嘉嘉嘉嘉
ཀུན་མཁྱེན་དགོངས་རྒྱན་དེབ་ཕྲེང་བཞི་བ།
རྩོམ་པ་པོ་འབྲས་རབ་འབྱམས་པ་དངོས་གྲུབ་དཔལ།



སྐྱབས་འགྲོའི་རྣམ་བཤད།
༄༅། །ན་མོ་གུ་རུ་རཏྣ་ཏྲ་ཡཱ་ཡ།
དོན་གཉིས་མཐར་ཕྱིན་སྟོན་པ་རྫོགས་སངས་རྒྱས། །
ལུང་རྟོགས་ཞི་བསིལ་དམ་ཆོས་རིན་པོ་ཆེ། །
རིག་གྲོལ་མངའ་བདག་ཚོགས་ཀྱི་མཆོག་རྣམས་ལ། །
བྱང་ཆུབ་སྙིང་པོའི་བར་དུ་སྐྱབས་ཕྱག་འཚལ། །
གང་ལ་བརྟེན་ན་འཁོར་བ་ལས་སྒྲོལ་ཏེ། །
གཏན་བདེའི་གྲོང་ཁྱེར་གནས་ལ་འདྲེན་བྱེད་པའི། །
ནམ་ཡང་མི་བསླུ་མཆོག་གསུམ་དབང་གི་རྒྱལ། །
གཏན་བདེའི་གྲུ་ཆར་འབེབས་ལ་ཐེ་ཚོམ་བྲལ། །
དེ་སླད་ཐར་འདོད་སྲིད་མཚོ་ལས་བརྒལ་ནས། །
ཕན་བདེའི་ལམ་བཟང་འཇུག་ངོགས་རྟོགས་པའི་ཕྱིར། །
གོང་མའི་གསུང་བཞིན་སྐྱབས་འགྲོའི་རྣམ་བཞག་གི །
ལེགས་བཤད་གཏམ་གྱི་སྒྲོན་མེ་སྦར་བར་བྱ། །
དེ་ལའང་རྒྱལ་སྲས་ཞི་བ་ལྷའི་ཞལ་སྔ་ནས། དལ་འབྱོར་འདི་ནི་རྙེད་པར་
ཤིན་ཏུ་དཀའ། །སྐྱེས་བུ་དོན་སྒྲུབ་ཐོབ་པར་གྱུར་པ་ལ། །གལ་ཏེ་འདི་ལ་
ཕན་མ་བསྒྲུབས་ན། །ཕྱིས་འདི་ཡང་དག་འབྱོར་བ་ག་ལ་འགྱུར། །ཞེས་དང་།
ས་བཟང་གི་བླང་དོར་རབ་གསལ་ལས། ཕྱག་དར་ཁྲོད་ན་ནོར་བུ་རྙེད་པ་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལྟར། །རྙེད་དཀའི་མི་ལུས་རིན་ཆེན་ཐོབ་དུས་འདིར། །གཏན་གྱི་བདེ་བ་
ཐོབ་ཕྱིར་མ་འབད་ན། །ཕྱི་ནས་རྙེད་པར་དཀའ་བའང་མཁྱེན་པར་འཚལ། །
འདུས་བྱས་མི་རྟག་རྟག་པར་འཛིན་པས་འཁྲུལ། །ངེས་པར་འཆི་ཞིང་འཆི་
རྐྱེན་ཤིན་ཏུ་མང༌། །ནམ་འཆི་ངེས་མེད་མྱུར་བ་ཉིད་དུ་འཆི། །བྱུང་ཚེ་མི་
བཟློག་དེ་ཕྱིར་དགེ་ལ་འབད། །ཅེས་གསུངས་པ་ལྟར་དལ་འབྱོར་གྱི་རྟེན་
བཟང་འདི་ལྟ་བུ་ནི་རྒྱུ་དཔེ་ངོ་བོ་གང་གི་སྒོ་ནས་ལེགས་པར་བསམས་ཀྱང་
རྙེད་པ་མི་སྲིད་པ་ལྟ་བུ་ཡིན་ལ། དེ་རྙེད་ན་དོན་ཤིན་ཏུ་ཆེ་སྟེ་དགོས་འདོད་
འབྱུང་བའི་ཡིད་བཞིན་གྱི་ནོར་བུས་ཀྱང་ཚེ་འདིར་དབུལ་བ་སེལ་བ་ཙམ་མ་
གཏོགས་ཚེ་ཕྱི་མར་ཕན་པ་ཅུང་ཟད་སྒྲུབ་མི་ནུས་ལ། རྟེན་བཟང་འདིའི་སྟེང་
ནས་རང་གིས་འབད་བརྩོན་ཐུབ་ན་ཚེ་གཅིག་ལ་ཟུང་འཇུག་རྡོ་རྗེ་འཆང་གི་
གོ་འཕང་འགྲུབ་པ་སོགས་གཏན་གྱི་བདེ་བ་རྣམས་སྒྲུབ་ནུས་པ་ཡིན་ལ། རྙེད་
དཀའ་དོན་ཆེ་བའི་མི་ལུས་ཀྱི་རྟེན་བཟང་ལན་གཅིག་བླ་མ་མཆོག་གསུམ་
གྱི་ཐུགས་རྗེས་ཐོབ་པ་འདིའང་རླུང་དམར་ནང་གི་མར་མེ་བཞིན་འགལ་
རྐྱེན་རུ་འཛིང་བས་ནམ་འཆི་ཆ་མེད་པ་ཡིན་ལ། དེས་ན་མྱུར་ཏུ་འཆི་ངེས་
པས་མྱུར་ཏུ་གཏན་དུ་ཕན་པའི་དམ་ཆོས་ཞིག་བསྒྲུབས་ནས་སྙིང་པོ་ལེན་
དགོས་ལ། ཚེ་འདིའི་ཟས་ནོར་ལོངས་སྤྱོད་མངའ་ཐང་སྙན་གྲགས་སོགས་
ཅི་ཙམ་རྒྱས་ཀྱང་འཆི་བའི་ཚེ་རྨི་ལམ་གྱི་དགའ་སྟོན་ལྟར་དྲན་པའི་ཡུལ་དུ་
བཞག་ནས་འགྲོ་བ་ལས་ཕན་པའི་སྙིང་པོ་ཅིའང་མེད་པ་དཔེར་ན་སྦྱིན་པ་
ལོ་བརྒྱར་ཕྱར་ཡང་དེའི་ནང་ན་སྙིང་པོ་ལེན་རྒྱུ་འབྲུ་གཅིག་ཙམ་མེད་པ་



སྐྱབས་འགྲོའི་རྣམ་བཤད།
བཞིན་ ཡིན་ནོ། །འཆི་ཚེ་ཕན་པ་ངེས་པར་ཡོད་པ་ནི། སྤྱོད་འཇུག་ལས།
བསྐལ་བ་དུ་མར་རབ་དགོངས་མཛད་པ་ཡི། །ཐུབ་དབང་རྣམས་ཀྱིས་འདི་
ཉིད་ཕན་པར་ གཟིགས། །ཞེས་གསུངས་པ་ལྟར། བདག་ཅག་གི་སྟོན་པ་
ཐུགས་རྗེ་ཅན་དེས་རང་ཅག་གི་དོན་དུ་དང་པོར་ཐུགས་བསྐྱེད། བར་དུ་
བསྐལ་ཆེན་གྲངས་མེད་གསུམ་དུ་ཚོགས་བསགས། མཐར་སྐུ་བཞིའི་གོ་
འཕང་མངོན་དུ་མཛད་དེ་མ་བུ་གཅིག་པ་ལྟ་བུའི་བརྩེ་བ་ཆེན་པོའི་སྒོ་ནས་
སྟོན་པར་མཛད་པའི་བསྟན་པ་ནི་ལུང་རྟོགས་ཀྱི་བསྟན་པ་རིན་པོ་ཆེ་འདི་
གཉིས་མ་གཏོགས་གཞན་མེད་པས་དེ་ལ་ངེས་པར་འཇུག་དགོས། དེར་
འཇུག་ཚུལ་ཡང་རང་གིས་གང་འདོད་བྱས་པས་མི་ཆོག་པར་ཆོས་ཀྱི་གོ་རིམ་
མ་ནོར་བ་དགོས་ལ། དེ་ལའང་དང་པོ་འཇུག་སྒོ་མ་ནོར་བ་ཞིག་ནས་ཚུལ་
བཞིན་དུ་འཇུག་དགོས། དེའང་བསྟན་པ་སྤྱིའི་འཇུག་པའི་སྒོ་སྐྱབས་འགྲོ
ཐེག་ཆེན་ཐུན་མོང་གི་འཇུག་སྒོ་བྱང་ཆུབ་ཀྱི་སེམས་བསྐྱེད། སྔགས་ཀྱི་ཐུན་
མོང་མ་ཡིན་པའི་འཇུག་སྒོ་དབང་ལེགས་པར་ཐོབ་པ་ཡིན་པར་གསུངས་
པས། ཐོག་མར་རྒྱལ་བསྟན་ལ་འཇུག་པའི་སྒོ་གཅིག་པུ་གྱུར་པ་ཕན་བདེ་
ལེགས་ཚོགས་མ་ལུས་པའི་འབྱུང་གནས་སྐྱབས་འགྲོ་རྣམ་པར་དག་པའི་
རྨང་གཞི་བརྟན་པོ་ཞིག་གལ་ཆེ་བས་དེ་ལྟར་བྱེད་དགོས་སོ། །དེས་ན་
འདིར་སྐྱབས་འགྲོ་བཤད་པ་ལ། སྐྱབས་སུ་འགྲོ་དགོས་པའི་རྒྱུ་མཚན་དང་།
སྐྱབས་འགྲོ་དངོས་བཤད་པ་དང་གཉིས། དང་པོ་ནི། རང་ཅག་རྣམས་འཁོར་
བའི་གནས་འདིར་སྐྱེ་བ་སྔ་ཕྱི་བར་དོ་ཐམས་ཅད་དུ་འཇིགས་པའི་རྣམ་གྲངས་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དཔག་ཏུ་མེད་པ་ཞིག་ཡོད་ལ། འཇིགས་པ་རང་སྟོབས་ཀྱིས་ཟློག་མི་ནུས་
པས་ན། དེ་ལས་སྐྱོབ་ པའི་ སྐྱབས་ཞིག་ངེས་པར་འཚོལ་དགོས། དེ་ཡང་
འཇིག་རྟེན་འདིའི་ཕ་མ་ལ་སོགས་པའི་ཉེ་དུ་དང༌། ཡར་གྱི་དཔོན། མར་གྱི་
གཡོག ཐད་ཀར་རང་དང་མཉམ་པའི་གྲོགས་པོ་སོགས་སུ་ལའང་སྐྱོབ་པའི་
ནུས་པ་མི་འདུག་སྟེ། ཇི་སྐད་དུ། བདག་ནི་མལ་ན་འདུག་བཞིན་དུ། །གཉེན་
བཤེས་ཀུན་གྱིས་མཐའ་བསྐོར་ཀྱང་། །སྲོག་འཆད་པ་ཡི་ཚོར་བ་ནི། །བདག་
ཉིད་གཅིག་པུས་མྱོང་བར་འགྱུར། །ཞེས་གསུངས་པ་བཞིན་དེ་དག་གིས་ཤི་
བ་ཕན་ཆད་མཐོང་ཐོས་ཙམ་ཡང་མེད་ན། ཕན་ཐོགས་པ་ག་ལ་ཡོད། ཚེ་
འདིར་ཡང་སྐྱོབ་ནུས་པ་ཙམ་མེད་པར་མ་ཟད་གནོད་ཚབ་ཆེན་པོ་ཁོ་ན་ཡིན།
དེར་མ་ཟད་ཁྱབ་འཇུག་དབང་ཕྱུག་ལ་སོགས་པ་ལྷ་དབང་མཐུ་བོ་ཆེ་གྲགས་པ་
རྣམས་དང༌། འཁོར་ ལོས་ བསྒྱུར་རྒྱལ་ལ་ སོགས་པ་མི་རྫུ་ འཕྲུལ་ཆེ་བ་
རྣམས་ཀྱིས་ཀྱང་། ཚེ་འདིའི་གནོད་པ་ཅུང་ཟད་ལས་སྐྱོབ་ནུས་པ་སྲིད་མོད།
མི་སྐྱོབ་པ་ཆེས་མང་ཞིང༌། སྒོས་སུ་རང་ཉིད་འཁོར་བའི་སྡུག་བསྔལ་གྱི་
མནར་བཞིན་དུ་གཞན་འཁོར་བ་ལས་འདྲེན་པའི་ནུས་པ་ནམ་ཡང་མེད་དེ།
དེ་རྣམས་ཁོ་རང་འཁོར་བར་འཁྱམས། ཉོན་མོངས་ཀྱིས་སེམས་དཀྲུག་པས་
རང་དབང་མ་ཐོབ་པའི་ཕྱིར་རོ། །དེས་ན་དཀོན་མཆོག་རིན་པོ་ཆེ་རྣམ་པ་
གསུམ་གྱིས་འདི་ཕྱི་བར་དོ་གསུམ་འཁོར་བའི་སྡུག་བསྔལ་ཐམས་ཅད་ལས་
སྐྱོབ་ནུས། དཀོན་མཆོག་གསུམ་མ་གཏོགས་གཞན་སུས་ཀྱང་འཁོར་བའི་
སྡུག་བསྔལ་ལས་སྐྱོབ་ནུས་པ་མེད་པས་དཀོན་མཆོག་གསུམ་ལ་སྐྱབས་སུ་



སྐྱབས་འགྲོའི་རྣམ་བཤད།
འགྲོ་དགོས་པ་ཡིན་ནོ། །གཞན་ཡང་མ་རྒན་སེམས་ཅན་དེ་དག་ཕམས་ཅད་
དུས་ཐོག་མ་མེད་པ་ཞིག་ནས་ད་ལྟའི་བར་དུ་སྤྱིར་འཁོར་བ་དང༌། བྱེ་བྲག་
ཏུ་ངན་སོང་གི་གནས་སྡོད་གནས་སུ་བྱས་ཏེ་དུས་རིང་ལ་སྡུག་བསྔལ་ཤུགས་
དྲག་པ་བསམ་ཡུལ་ལས་འདས་པ་ཞིག་མྱངས་དང་མྱོང་བཞིན་པ་ཡིན་ལ།
སླད་ནས་ཀྱང་གཉེན་པོས་བཙན་ཆོད་ཅིག་མ་བྱུང་ན། སྡུག་བསྔལ་གྱི་གཏིང་
མཐར་ཐོན་པ་ཞིག་མི་སྲིད་པ་ཡིན། ད་རེས་ཆོས་སྒྲུབ་པའི་རྟེན་འབྲེལ་
ཕུན་སུམ་ཚོགས་པའི་དུས་འདིར་རང་གིས་རང་མ་བསླུས་པ་བྱས་ཏེ། འཁོར་
བའི་སྡུག་བསྔལ་ཐམས་ཅད་སྤངས་པའི་ཐར་བ་མཆོག་བླ་མ་སངས་རྒྱས་
ཀྱི་གོ་འཕང་ཐོབ་པར་མ་བྱས་ན། ད་འདི་ནས་རྡོག་སྣ་ཞིག་འགྲེད་དེ་སླར་
ངན་སོང་གི་གཏིང་དུ་ལྷུང་ཕྱིན་ཆད་དེ་ནས་ཐར་བ་དང་ཐམས་ཅད་མཁྱེན་
པ་མི་ཐོབ་པ་མ་ཟད་བདེ་འགྲོའི་སྒྲ་ཙམ་ཡང་བསྐལ་བ་མུ་མཐའ་ཡས་པར་
ཐོས་དཀའ་བའི་སྡུག་བསྔལ་གྱི་གཡང་ས་བརྒྱུད་མར་ལྟུང་བར་ངེས་སོ། །རང་
ཅག་རྣམས་ཀྱིས་དགེ་བ་བྱས་པ་ཤུགས་ཆུང་ལ། སྡིག་པ་བྱས་པ་ཤུགས་ཆེ་
བ་ཡན་ལག་མ་ཚང་བ་མེད་པ་དང་། གྲངས་ཀྱང་ཤིན་ཏུ་མང་བ་ཡིན་པས།
རྒྱུ་དེ་དག་ལ་གཞིག་ན་ཕྱི་མའི་འགྲོ་ས་ངན་སོང་ལས་མ་འདས་པ་ཡིན་ཏེ།
འཕགས་པ་ལྷས། ཇི་སྐད་དུ། ཕལ་མོ་ཆེར་ན་མི་རྣམས་ནི། །དམ་པ་མ་ཡིན་
ཕྱོགས་ཡོངས་འཛིན། །དེས་ན་སོ་སོ་སྐྱེ་བོ་རྣམས། །ཕལ་ཆེར་ངེས་པར་ངན་
འགྲོར་འགྲོ །ཞེས་གསུངས་པ་ལྟར་རོ། །ངན་སོང་དུ་སོང་ཟིན་པ་དེའི་ཚེ་
སངས་རྒྱས་བྱང་སེམས་རྣམས་ཀྱི་ཐུགས་བརྩེ་བས་གཟིགས་ཀྱང་རང་གི་ལས་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བསྒྲིབས་ཀྱི་དབང་གིས་སྐྱོབ་ཐབས་དང་བྲལ་བ་ཡིན་པའོ། །དེས་ན་ད་ལྟ་
བདེ་འགྲོ་ངན་འགྲོ་གཉིས་ཀྱི་ས་མཚམས། ཁེ་ཉེན་སྐྱིད་སྡུག་ཀུན་གྱི་འདམ་
ཁ་རང་གི་ལག་ན་ཡོད་པའི་སྐབས་འདིར་བློ་བདེ་བའི་གདེང་ཐོབ་པ་ཞིག་
བྱེད་དགོས། དེའང་རང་སྟོབས་ཀྱིས་མི་ནུས་པས་ལྷ་དཀོན་མཆོག་གསུམ་
གྱི་ཞབས་ལ་འཇུས་ནས་སྐྱིད་སྡུག་ལེགས་ཉེས་ཅི་བྱུང་ཡང་ཁྱེད་མཁྱེན་སྙམ་
དུ་བློ་འགེལ་ཏེ་སྐྱབས་སུ་འགྲོ་དགོས་སོ། ། །
གཉིས་པ་སྐྱབས་འགྲོ་དངོས་བཤད་པ་ནི།
ཇི་སྐད་དུ། རྒྱུ་དང་ཡུལ་དང་ངོ་བོ་དང༌། བསླབ་བྱ་དང་ནི་ཕན་ཡོན་ནོ། །
ཞེས་པ་ལྟར་སྐྱབས་འགྲོའི་རྒྱུ་བཤད་པ། ཡུལ་བཤད་པ། ངོ་བོ་བཤད་པ།
བསླབ་བྱ་བཤད་པ། ཕན་ཡོན་བཤད་པ་དང་ལྔ། དང་པོ་སྐྱབས་འགྲོའི་རྒྱུ་
བཤད་པ་ནི། མདོ་ལས། སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་
ཀུན་ལས་ གྲོལ་བར་འགྱུར། །ཞེས་དང༌། ཇི་སྐད་དུ། སྐྱབས་འགྲོའི་ངོ་བོ་
ཨི་ཐི་བ། །བདག་ཉིད་ལྷག་པར་འཇིགས་པ་དང༌། །དཀོན་མཆོག་སྐྱོབ་པའི་
ནུས་ལྡན་དུ། །ཤེས་ལས་བྱུང་བའི་སྐྱབས་འགྲོ་ལ། །ཐམས་ཅད་མཁྱེན་པ་
ཁྱོད་ཉིད་བཞེད། །ཅེས་གསུངས་པ་ལྟར་སྐྱབས་འགྲོའི་རྒྱུ་ནི། རང་ངན་སོང་
སོགས་ཀྱི་སྡུག་བསྔལ་ལ་འཇིགས་པ་དང་། འཇིགས་པ་དེ་ལས་སྐྱོབ་པའི་
ནུས་པ་དཀོན་མཆོག་གསུམ་ལ་ཡོད་པར་ཡིད་ཆེས་པའི་དད་པ་གཉིས་ནི་
སྐྱབས་འགྲོའི་རྒྱུ་ཡིན་ཏེ། ཉ་ཊཱིཀ་ ཡིད་ ཀྱི་མུན་སེལ་ལས། སྡུག་བསྔལ་



སྐྱབས་འགྲོའི་རྣམ་བཤད།
གྱིས་འཇིགས་པ་དང་། དཀོན་མཆོག་གི་ཡོན་ཏན་ལ་དད་སོགས་ཅི་རིགས་
པ། ཞེས་གསུངས་སོ། །སྤྱིར་སྐྱབས་སུ་འགྲོ་བ་ཞེས་བྱ་བ་སྐྱབས་ཞུ་བ་ལ་
ཟེར། སྐྱབས་སུ་སོང་ཞེས་འདས་པའི་སྒྲ་བྱུང་ན་སྐྱབས་ཞུས་གྲུབ་པའི་དོན་
ཡིན། དེ་ཡང་རང་ལ་འཇིགས་སྐྲག་གང་ཡང་མེད་ཅིང་རང་དབང་ཐོབ་པར་
ཡོད་ན་སུ་ལའང་སྐྱབས་འཚོལ་མི་དགོས་པས། གང་སྐྱབས་འཚོལ་བ་དེ་
ནི་འཇིགས་པ་ཡོད་ཅིང༌། དེ་ལས་སྐྱོབ་པའི་སྐྱབས་དོན་དུ་གཉེར་བ་ཡིན་
པས། སྐྱབས་སུ་འགྲོ་རྒྱུ་འཇིགས་པས་ཉེན་པ་ཡིན་པར་འཇམ་མགོན་ཏཱ་ར་
ནཱ་ཐས་གསུངས་སོ། །གཉིས་པ་སྐྱབས་ཡུལ་བཤད་པ་ནི། སྐྱབས་འགྲོ་བདུན་
ཅུ་པ་ལས། སངས་རྒྱས་ཆོས་དང་དགེ་འདུན་ནི། །ཐར་བ་འདོད་པ་རྣམས་
ཀྱི་སྐྱབས། །ཞེས་དང༌། ས་བཟང་་གི་ཀུན་བཏུས་འགྲེལ་བ་ལས། ཡུལ་ནི་
དཀོན་མཆོག་གསུམ་ཡིན་ལ། ཞེས་པ་ལྟར་སྐྱབས་ཡུལ་དཀོན་མཆོག་གསུམ་
ཡིན་ལ། དེའང་རང་ཅག་ཐར་བའི་བྱང་ཆུབ་འཚོལ་བ་ལ་སྟོན་པ་སངས་
རྒྱས་སམ་བླ་མ་ལ་སྟོན་པ་ཞུ་སྟེ་བླང་དོར་གྱི་གནས་མི་ཤེས་པ་སྟོན་མཁན་
དུ་ཞུ་བ་དང༌། དེའི་བསྟན་པའི་ཆོས་ནི་སྐྱབས་སུ་དངོས་སུ་བསྟེན་དགོས་
ཏེ། སངས་རྒྱས་ཀྱིས་འགོག་ལམ་བསྟན་པ་དེ་ཀ་ཆོས་ཡིན་པས། ཆོས་ཀྱི་
ནང་ནས་བླང་དོར་བསྟན་པ་བཞིན་དུ་ལག་ལེན་དུ་བཏབ་པས་འཇིགས་པ་
ཀུན་ལས་ཐར་ནས་བདེ་བ་མ་ལུས་པ་ཐོབ་པའི་ཕྱིར་རོ། །དེ་སྒྲུབ་པའི་གྲོགས་
དགེ་འདུན་རྣམས་ལ་སྐྱབས་སུ་འགྲོ་དགོས་ཏེ། དཔེར་ན་རྒྱུས་མེད་ཀྱི་ལམ་
དུ་འགྲོ་བ་ལ་ལམ་སྣ་བ་འཚོལ་དགོས་པ་ལྟ་བུ་ཡིན་པར་རྗེ་སྒྲོལ་མགོན་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཞབས་ཀྱིས་གསུངས་སོ། །དེ་ཡང་དཔེར་ན་ནད་གསོ་བ་ལ་སྨན་དང་སྨན་
པ་ནད་གཡོག་གསུམ་གང་རུང་རེ་ཡོད་པས་མི་ཆོག་པར་གསུམ་ག་ཚང་
དགོས་པ་ལྟར། ཉོན་མོངས་པའི་ནད་ཞི་བའི་ཐར་བའི་གོ་འཕང་འཐོབ་པ་
ལ། ཐབས་སྟོན་པའི་ སངས་ རྒྱས། ཐབས་དངོས་དམ་པའི་ཆོས། དེ་སྒྲུབ་
པའི་གྲོགས་དགེ་འདུན་གསུམ་ག་ཚང་དགོས་སོ། །སྐྱབས་གསུམ་སོ་སོའི་ངོ་བོ་
ནི། དོན་ གཉིས་ མཐར་ ཕྱིན་ པའི་ སྐྱབས་ གནས་མཐར་ ཐུག་ དེ། སངས་
རྒྱས་དཀོན་མཆོག་གི་མཚན་ཉིད་ཡིན་ཏེ། བསྟན་བཅོས་རྒྱུད་བླ་མ་ལས།
འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །
མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་སངས་རྒྱས་ཉིད། །
ཅེས་གསུངས་པ་ལྟར་རྒྱུ་རྐྱེན་གྱིས་མ་བསྐྱེད་པས་འདུས་མ་བྱས་ཤིང༌།
འགྱུར་བ་མེད་པའི་ཡོན་ཏན་དང་འབད་རྩོལ་མེད་པས་ལྷུན་གྱིས་གྲུབ་པའི་
ཡོན་ཏན་དང༌། རང་གི་རིག་པས་གཞན་གྱི་རྐྱེན་གྱིས་རྟོགས་པ་མིན་པའི་
ཡོན་ཏན་དང༌། དེ་གསུམ་དང་ལྡན་པ་མཁྱེན་པའི་ཡོན་ཏན་དང༌། གཞན་
ཡང་དེ་ལ་འགོད་པས་ཐུགས་བརྩེ་བའི་ཡོན་ཏན་དང༌། གཞན་གྱི་སྡུག་
བསྔལ་རྒྱུ་འབྲས་སྤོང་བས་ནུས་པར་ལྡན་པའི་ཡོན་ཏན་དེ་ལྡོག་པའི་ཕྱེ་ན་
སྔ་མ་གསུམ་རང་དོན་ཕུན་སུམ་ཚོགས་པའི་ཡོན་ཏན་དང༌། ཕྱི་མ་གསུམ་
གཞན་དོན་ཕུན་སུམ་ཚོགས་པའི་ཡོན་ཏན་གཉིས་ཏེ་ཐམས་ཅད་བསྡུ་ན་ཡོན་
ཏན་བརྒྱད་དང་ལྡན་པའི་སངས་རྒྱས་ཉིད་དོ། །འགོག་ལམ་གྱིས་བསྡུས་པའི་
རྣམ་བྱང་བདེན་པ། ཆོས་དཀོན་མཆོག་གི་མཚན་ཉིད་ཡིན་ཏེ། རྒྱུད་བླ་མ་
1_0



སྐྱབས་འགྲོའི་རྣམ་བཤད།
ལས། བསམ་མེད་གཉིས་མེད་རྟོག་མེད་པ། །དག་གསལ་གཉེན་པོའི་ཕྱོགས་
ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་
ཉིད་ཅན་དེ་ཆོས། །ཞེས་ཐ་སྙད་པའི་ཤེས་པས་ཇི་ལྟ་བ་བཞིན་བསམ་དུ་
མེད་པའི་ཡོན་ཏན་དང་། ལས་དང་ཉོན་མོངས་པ་གཉིས་སུ་མེད་པའི་ཡོན་
ཏན་དང༌། དེ་དག་གི་རྒྱུ་ཚུལ་བཞིན་མ་ཡིན་པའི་རྣམ་པར་རྟོག་པ་མེད་པའི་
ཡོན་ཏན་དང༌། ཉོན་མོངས་པའི་དྲི་མ་རྣམ་པར་དག་པའི་ཡོན་ཏན་དང་། ཡེ་
ཤེས་ཀྱི་སྣང་བ་གསལ་བའི་ཡོན་ཏན་དང་། དུག་གསུམ་གྱི་མུན་པ་འཇོམས་
པ་གཉེན་པོའི་ཕྱོགས་ཀྱི་ཡོན་ཏན་ཏེ་ལྡོག་པའི་ཕྱེ་ན་སྔ་མ་གསུམ་འབྲས་བུ་
གང་ཞིག་འདོད་ཆགས་བྲལ་བ་འགོག་པའི་བདེན་པ་དང་། ཕྱི་མ་གསུམ་རྒྱུ་
གང་གིས་འདོད་ཆགས་དང་བྲལ་བར་བྱེད་པ་ལམ་གྱི་བདེན་པ་སྟེ་རྣམ་པར་
བྱང་བའི་བདེན་པ་གཉིས་ཀྱི་མཚན་ཉིད་ཅན་དང་བཅས་པའི་ཡོན་ཏན་བརྒྱད་
དང་ལྡན་པ་དེ་ནི་དམ་པའི་ཆོས་སོ། །རིག་གྲོལ་གྱི་ཡོན་ཏན་གཉིས་དང་
ལྡན་པའི་འཕགས་པ། དགེ་འདུན་དཀོན་མཆོག་གི་མཚན་ཉིད། དེ་འདྲའི་
ཐེག་ཆེན་འཕགས་པ། ཐེག་ཆེན་དགེ་འདུན་དཀོན་མཆོག་གི་མཚན་ཉིད་
ཡིན་ཏེ། རྒྱུད་བླ་མ་ལས། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་
དག་པས་ན། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་
ཉིད། །ཅེས་ཆོས་ཉིད་སྤྲོས་པ་ཞི་བ་ཡང་དག་པ་ཇི་ལྟ་བ་བཞིན་དུ་རྟོགས་པའི་
སྒོ་ནས་ཇི་ལྟ་བ་མཁྱེན་པའི་ཡེ་ཤེས་དང་། ཆོས་ཅན་སེམས་ཅན་ཐམས་ཅད་
ལ་ཆོས་ཉིད་རྫོགས་པའི་སངས་རྒྱས་ཀྱི་ཆོས་སྐུ་ཁྱབ་པར་རྗེས་སུ་ཞུགས་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པར་གཟིགས་པའི་སྒོ་ནས་ཇི་སྙེད་པ་མཁྱེན་པའི་ཡེ་ཤེས་ཏེ། དེ་དག་ཀྱང་
རིམ་པ་ལྟར་ཡུལ་ལ་ཆགས་པ་དང་ཐོགས་པའི་སྒྲིབ་པ་མེད་པའི་བློ་ལྡན་
བྱང་ཆུབ་སེམས་དཔའ་རྫོགས་པའི་བྱང་ཆུབ་ཆེན་པོ་ལས་ཕྱིར་མི་ལྡོག་པའི་
ཚོགས་དགེ་འདུན་དཀོན་མཆོག་རྣམས་ཉན་རང་ལས་མཆོག་ཏུ་གྱུར་པས་
བླ་ན་མེད་པའི་ཡེ་ཤེས་ཀྱི་ཡོན་ཏན་དང་ལྡན་པ་ཉིད་དོ། །རྒྱུད་བླའི་དངོས་
བསྟན་ནི་ཐེག་པ་ཆེན་པོའི་མཆོག་གསུམ་ཡིན་ནོ། །རྒྱས་པར་རྒྱུད་བླ་རྩ་
འགྲེལ་ལས་ཤེས་པར་བྱའོ། །མདོ་ལས། མདུན་དུ་བཞག་པའི་སངས་རྒྱས་
ཞེས་ སོགས་གསུངས་པའི་མདུན་བཞག་གི་སངས་རྒྱས་ནི། སྐུ་གཟུགས་
དང་མཆོད་རྟེན་ལྟ་བུ། མདུན་བཞག་གི་ཆོས་ནི་བཀའི་གླེགས་བམ་དང༌།
སྔགས་ཀྱི་ཡི་གེའི་གཟུགས་སོགས་དང༌། མདུན་བཞག་གི་དགེ་འདུན་ནི་
སོ་སོ་སྐྱེ་བོའི་དགེ་འདུན་ཚུལ་ཁྲིམས་དང་ལྡན་པ་རྣམས་ཡིན་ནོ། །སྐུ་གཟུགས་
གླེགས་བམ་ལ་སོགས་པ་ནི་གུས་པ་བྱེད་དགོས་ པར་གྲུབ་མོད་ཀྱང༌།
སེམས་མེད་བེམ་པོའི་བཀོད་པ་ཙམ་ཡིན་པས་སྐྱབས་ཡུལ་གྱི་ཁོངས་སུ་མི་
བསྡུ་སྙམ་ན། གྲུབ་མཐའ་རྣམ་པར་འཇོག་པའི་སྐབས་ སུ་སྐྱབས་དངོས་
ཡིན་མིན་སོགས་ཤེས་དགོས་མོད། ཉམས་ལེན་གྱི་སྐབས་འདིར་མོས་གུས་
ཀྱི་སྒོ་ནས་དམིགས་ཡུལ་དུ་བྱེད་པ་ཉིད་གཙོ་ཆེ་བས། མདུན་བཞག་གི་
དཀོན་མཆོག་གསུམ་དཀོན་མཆོག་དངོས་ཡིན་པར་མོས་ཏེ་སྐྱབས་སུ་འགྲོ་
དགོས་བའི་ཕྱིར་རོ། །བེམ་ཆོས་དང་སོ་སོ་སྐྱེ་བོ་ལ་སྐྱབས་འགྲོ་བྱས་པར་
མི་འགྲོའོ། །གསུམ་པ་སྐྱབས་འགྲོའི་ངོ་བོ་ལ་དངོས་དང༌། སྐྱབས་སུ་འགྲོ་
1 2



སྐྱབས་འགྲོའི་རྣམ་བཤད།
བའི་ལག་ལེན་བྱེད་ཚུལ་དང་གཉིས། དང་པོ་ནི། རང་ངམ་གཞན་འཇིགས་
པ་ཅི་རིགས་ལས་སྒྲོལ་བའི་དཔུང་གཉེན་དུ་མཆོག་གསུམ་གང་རུང་འཛིན་
པའི་ཁྱད་པར་བཞི་ལྡན་གྱི་བློ་དེ། སྐྱབས་འགྲོའི་མཚན་ཉིད་ཡིན་ཏེ། ཕར་
ཕྱིན་སྣང་བའི་རྒྱན་ལས། རང་གཞན་ཅི་རིགས་སྡུག་བསྔལ་ཕྲ་རགས་ཅི་
རིགས་ཀྱི་འཇིགས་པ་ལས་སྐྱོབས་པའི་ནུས་པ་དཀོན་མཆོག་གསུམ་ལ་ཡོད་
པར་ཡིད་ཆེས་པའི་དད་པ་ལས་བྱུང་ཞིང་དེ་གསུམ་གྱི་ཁྱད་པར་ཡང་ཤེས་
ནས་མཐའ་གཅིག་ཏུ་མཆོག་གསུམ་གང་རུང་ལ་འཇིགས་པ་ཅི་རིགས་ལས་
སྐྱོབ་པའི་དཔུང་གཉེན་དུ་འཛིན་པའི་ཤེས་རབ་གཙོ་འཁོར་ཅི་རིགས་ཀྱིས་
བསྡུས་པ་དེ་སྐྱབས་འགྲོའི་མཚན་ཉིད། ཅེས་དང་། ས་བཟང་གི་ཀུན་བཏུས་
ཀྱི་འགྲེལ་བ་ལས། ངོ་བོ་ནི། ཡོན་ཏན་ཤེས་པ་དང༌། ཁྱད་པར་ཤེས་པ་
དང༌། ཁས་བླངས་པ་དང༌། གཞན་དུ་མི་སྨྲ་བའི་ཁྱད་པར་བཞི་དང་ལྡན་
པས་ཡུལ་དམ་པ་ལ་བརྟེན་པར་ཁས་ལེན་ཞིང་བློ་གཏོད་པའོ། །ཞེས་དང་།
ཉ་ཊཱིཀ་ ཡིད་ཀྱི་མུན་སེལ་ལས། ཐེག་པ་སྤྱིའི་ལུགས་ལ། མཚན་ཉིད་ནི།
རང་རང་གི་སེམས་ཀྱིས་དམིགས་པའི་འཇིགས་པ་སྤང་བའི་ཕྱིར་དུ་མཆོག་
གསུམ་ལ་བརྟེན་པར་ཁས་ལེན་པའི་རིག་བྱེད་དོ། །ཞེས་གསུངས་ལ། ཐེག་
ཆེན་སྐྱབས་འགྲོའི་མཚན་ཉིད་ནི། དེ་ལས། ཐེག་ཆེན་སྐྱབས་འགྲོའི་མཚན་
ཉིད། སེམས་ཅན་སྡུག་བསྔལ་ལས་སྒྲོལ་བར་བཞེད་པའི་སྙིང་རྗེས་བསླངས་
ནས་གཞན་དོན་དུ་སངས་རྒྱས་ཐོབ་པར་འདོད་པས་དཀོན་མཆོག་ལ་སྐྱབས་
སུ་ ཁས་ ལེན་ པའི་ སེམས་ སམ་ ངག་ གི་ རིག་ བྱེད་ གང་ རུང་ ངོ༌། །ཞེས་
1 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གསུངས་སོ། །དེ་ཡང་སྐྱབས་སུ་སོང་བའི་ཚད་ནི། ལྷན་ཐབས་འོད་བརྒྱ་
འབར་བ་ལས། སྐྱབས་སུ་སོང་བའི་ཚད་ནི། ཡོན་ཏན་ཤེས་པ། ཁྱད་པར་
ཤེས་པ། ཁས་བླངས་པ། སྐྱབས་གནས་གཞན་མ་འཚོལ་བ་སྟེ་ཁྱད་ཆོས་
བཞི་ཚང་ན། སྐྱབས་འགྲོ་རྣམ་དག་ཏུ་འགྱུར་བའོ། །དེ་ལ་ཡོན་ཏན་ཤེས་པ་
ནི། དཀོན་མཆོག་གསུམ་པོ་ཉིད་ཀྱི་ཡོན་ཏན་རགས་པ་རྣམས་ཤེས་པ་སྟེ།
དཀོན་མཆོག་རྗེས་དྲན་གྱི་མདོ་ལྟ་བུའམ། རྒྱན་རྣམ་གཉིས་སོགས་གཞུང་
རྣམས་ལས་བཤད་པ་ཇི་ལྟར་རིགས་པ་གོ་ཞིང་ཡིད་ཆེས་པའོ། །ཁྱད་པར་
ཤེས་པ་ནི། སྤྱིར་སངས་རྒྱས་ལ་སྐྱབས་སུ་སོང་བས། གཞན་གཉིས་ཞོར་
ལ་འབྱུང་བ་སོགས་གསུམ་པོ་ཕན་ཚུན་ནམ་ཡང་འབྲལ་བ་མེད་པའི་ཕྱིར།
སྐྱབས་གཅིག་ཁོ་ནས་ཆོག་པ་ལྟར་འདུག་ཀྱང༌། ཇི་སྐད་དུ། ཐེག་པ་གསུམ་
དང་བྱེད་གསུམ་ལ། །མོས་པ་རྣམས་ཀྱི་དབང་བྱས་ནས། །སྐྱབས་གསུམ་
རྣམ་པར་བཞག་པ་ཡིན། །ཞེས་པ་ལྟར་དགོས་པ་ལ་བལྟོས་ནས་གསུམ་དུ་
གྲངས་ངེས་བྱེད་པ་དང༌། གནས་སྐབས་གཙོ་ཆེ་བའི་དབང་དུ་བྱས་ནས།
སྐྱབས་གནས་གསུམ་པོ་ཉིད་ཀྱི་སོ་སོའི་ཁྱད་པར་དང༌། དགོས་པ་དང༌།
སྐྱོབ་ཚུལ་རྣམས་ཤེས་པ་དང༌། སྟོན་པ་གཞན་ལས་སངས་རྒྱས་ལྷག་ཚུལ་
དང༌། ལམ་ལོག་པ་ལས་དམ་པའི་ཆོས་ཆེས་ཁྱད་པར་དུ་འཕགས་ཚུལ་དང་།
མུ་སྟེགས་བྱེད་ཀྱི་ཚོགས་པ་སོགས་ལས་དགེ་འདུན་ཆེས་ཁྱད་པར་དུ་འཕགས་
ཚུལ་རྣམས་ལེགས་པར་ཤེས་ཤིང་ཡིད་ཆེས་རྙེད་པའོ། །ཁས་ལེན་པ་ནི།
ཡོན་ཏན་ཤེས་པའི་རྒྱུ་མཚན་གྱིས་དཀོན་མཆོག་གསུམ་ལ་སྐྱབས་སུ་འགྲོ་
1 4



སྐྱབས་འགྲོའི་རྣམ་བཤད།
བར་དམ་བཅས་པའོ། །སྐྱབས་གཞན་མི་འཚོལ་བ་ནི། ཁྱད་པར་ཤེས་པ་
ལ་བརྟེན་ནས། དཀོན་མཆོག་གསུམ་ལས་གཞན་གཅིག་ཡིན་ན་ཆེ་བ་ཆེ་
བར་གྲགས་པ་གང་ལའང་ཡིད་མི་བརྟོན་ན། འདྲེ་གདོན་སོགས་ལ་སྐྱབས་
སུ་འགྲོ་བ་ལྟ་ག་ལ་ཞིག སྐྱབས་གནས་གཞན་མི་འཚོལ་པ་འདི་མེད་ན།
དཀོན་མཆོག་གསུམ་གྱི་ཡོན་ཏན་མཐོང་བས་སྐྱབས་སུ་ཁས་བླངས་པ་ཙམ་
གྱིས་སྐྱབས་འགྲོ་རྣམ་དག་ཏུ་མི་འགྱུར་ཏེ། བློ་རྩེ་གཉིས་དང་མ་བྲལ་བའི་
ཕྱིར་རོ། །ཡོན་ཏན་ཤེས་པ་དང་། ཁྱད་པར་ཤེས་པ་མེད་ན་ནི། ཁས་བླངས་
པ་དང་སྐྱབས་གཞན་མི་འཚོལ་བ་ཙམ་ཡོད་དུ་ཆུག་ཀྱང༌། བླུན་དད་ཁོ་ནས་
ཞུགས་པ་ཙམ་ཡིན་པས་ལམ་དུ་འགྱུར་བ་ཤིན་ཏུ་དཀའོ། །དེས་ན་ཁྱད་པར་
བཞི་ཅར་ཚང་བ་དགོས་སོ། །ཞེས་གསུངས་པ་ལྟར་ཡིན་པའོ། །ཐེག་པ་ཆེ་
ཆུང་གི་སྐྱབས་འགྲོའི་ཁྱད་པར་ནི། ཐུན་མོང་བ་ཐེག་དམན་པའི་ལུགས་
ལ་དུས་ཇི་སྲིད་འཚོའི་བར་དང་། ཁྱད་པར་ཅན་ཐེག་ཆེན་གྱི་ལུགས་ལ་ཇི་
སྲིད་བྱང་ཆུབ་སྙིང་པོའི་བར་རོ། །བསམ་པའི་ཁྱད་པར་ཡང་། ཐེག་དམན་
ནི་གཙོ་བོར་རང་ཉིད་འཁོར་བའི་སྡུག་བསྔལ་ལས་ཐར་འདོད་ཙམ་དང་།
ཐེག་ཆེན་ནི་སེམས་ཅན་ཐམས་ཅད་འཁོར་བའི་སྡུག་བསྔལ་ལས་སྐྱོབ་པའི་
ཕྱིར་རོ། །སྨོན་ལམ་གྱི་ཁྱད་པར་ཡང་། སོ་སོའི་བྱང་ཆུབ་ཏུ་སྨོན་ལམ་འདེབས་
པའོ། །སྐྱབས་ཡུལ་དང༌། ཆོ་ག་དང་བྱེད་ལས་སོགས་རྒྱ་ཆེ་ཆུང་གི་ཁྱད་པར་
ཙམ་ཡོད་ཀྱང་། གོང་མའི་ནང་དུ་འོག་མ་འདུ་བའི་ཕྱིར་འགལ་བ་མ་ཡིན་ནོ།
ཁྱད་པར་གསང་སྔགས་ཀྱི་སྐབས་སུ། དུས་ཀྱི་ཁྱད་པར་མཐའ་མེད་པ་དང་
1 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བསམ་པའི་ཁྱད་པར་སེམས་ཅན་རྣམས་མྱུར་དུ་སྐྱོབ་པར་འདོད་པ་དང༌།
སྨོན་ལམ་གྱི་ཁྱད་པར་ལམ་འཇུག་པ་བདེ་བས་འབྲས་བུ་ལྷན་སྐྱེས་ཀྱི་སྐུ་
ཐོབ་པར་འདོད་པ་རྣམས། ལྷག་པོར་བསྣན་ནས་དོན་འགྲུབ་པ་ཡིན་པར་
རྗེ་སྒྲོལ་མགོན་གྱིས་གསུངས་སོ། །
གཉིས་པ་སྐྱབས་སུ་འགྲོ་བའི་ལག་ལེན་བྱེད་ཚུལ་ནི།
ཇོ་བོ་གསེར་གླིང་པའི་རྣམ་ཐར་ལས་འབྱུང་བ་ལྟར་གནས་ཁང་བྱི་དོར་
ལེགས་པར་བྱས། ས་གཞི་མེ་ཏོག་སིལ་མ་བཀྲམ། དྲི་ཞིམ་པོའི་ཆུས་ཆག་
ཆག་གདབ། སྟེགས་བཟང་པོ་ལ་བསྟན་པའི་བདག་པོའི་གཙོས་སངས་རྒྱས་
བྱང་སེམས་ཀྱི་སྐུ་བརྙན་བྲིས་འབུར་ཅི་རིགས་སོགས་སྐུ་གསུང་ཐུགས་ཀྱི་
རྟེན་གང་འབྱོར་བཤམས། དེ་དག་གི་མདུན་དུ་ཇི་ལྟར་འབྱོར་བའི་མཆོད་
པ་རྣམས་གཡོ་མེད་ཅིང་བཀོད་པ་ལེགས་པས་མཛེས་པ་གཙང་སྦྲ་བྱས་ནས་
བཤམ། བདེ་བའི་སྟན་ལ་སྤྱོད་ལམ་ཚུལ་མཐུན་གྱིས་འཁོད་དེ་རང་གི་རྒྱུད་
ལ་བརྟགས་ནས། ད་རེས་མི་ལུས་ཐོབ་ཀྱང་བློ་བདེ་བའི་གདེང་ཚད་སེམས་
ལ་འཛིན་རྒྱུ་ཅིའང་མ་བྱས། ཉེས་ལྟུང་སྒོ་དུ་མ་ནས་བསགས་པ་ནི་མཐའ་
ཡས་པས་ནམ་དབུགས་ཀྱི་རྒྱུ་བ་འདི་འགགས་མ་ཐག་ངན་སོང་དུ་ལྟུང་བ་
ལས་འོས་མི་འདུག་ཅིང༌། དེར་སྐྱེས་ན་སྡུག་བསྔལ་བཟོད་གླག་མེད་པའི་
ཚུལ་བསམ་སྟེ་ཤིན་ཏུ་འཇིགས་ཤིང་སྐྲག་པར་བྱ། དེ་ནས་སྐྱབས་ཡུལ་གསལ་
གདབ་པ་ནི། རང་ཉིད་གང་དུ་འདུག་པའི་གནས་ནི། དག་པའི་ཞིང་ཁམས་
16



སྐྱབས་འགྲོའི་རྣམ་བཤད།
ཀྱི་དབུས་སུ་གཞལ་ཡས་ཁང་གྲུ་བཞི་སྒོ་བཞི་པ་ཡངས་ཤིང་རྒྱ་ཆེ་བའི་དབུས་
སུ། དཔག་བསམ་གྱི་ལྗོན་ཤིང་ཡལ་ག་ལོ་འདབ་འབྲས་བུ་རབ་ཏུ་རྒྱས་པའི་
རྩེ་མོར་སེང་ཁྲི་པད་ཟླ་ཉི་མ་སྒྲ་གཅན་དུས་མེའི་གདན་ལ་ངོ་བོ་རང་གི་རྩ་བའི་
བླ་མ་ཡིན་པ་ལ་རྣམ་པ་རྡོ་རྗེ་འཆང་གི་སྐུའི་རྣམ་པ་ཅན། དེའི་མཐའ་བསྐོར་
དུ་ཡལ་ག་རྣམས་ཀྱི་སྟེང་དུ་གདན་སོ་སོ་ལ་དུས་ཀྱི་འཁོར་ལོ། ཤཀྱ་ཐུབ་པ།
ཉམས་ལེན་བྱིན་རླབས་ཀྱི་རྒྱུད་པ་དང་། རྒྱ་ཆེན་སྤྱོད་རྒྱུད་དང་། ཟབ་མོ་ལྟ་
རྒྱུད་ཀྱི་བླ་མ་རྣམས་ཀྱིས་སྐོར་ནས་བཞུགས་པ། དེའི་འོག་གི་ཡལ་འདབ་
རྣམས་སུ་རང་རང་སོ་སོའི་གདན་ལ་མདུན་དུ་དཔལ་དུས་ཀྱི་འཁོར་ལོ། དེ་
ནས་གཡས་བསྐོར་གྱི་གསང་བ་འདུས་པ། ཀྱེའི་རྡོ་རྗེ། མ་ཧཱ་མ་ཡ། འཁོར་
ལོ་བདེ་མཆོག རྡོ་རྗེ་འཇིགས་བྱེད་ལ་སོགས་པ་བླ་མེད་ཀྱི་ལྷ་ཚོགས་ཐམས་
ཅད་དང་། དེ་དག་གི་ཅུང་འོག་གི་ཡལ་འདབ་རྣམས་ལ་ཀུན་རིག་རྣམ་སྣང་
ལ་སོགས་པ་རྣལ་འབྱོར་གྱི་རྒྱུད་དང༌། རྣམ་སྣང་མངོན་བྱང་ལ་སོགས་པ་
སྤྱོད་པའི་རྒྱུད་དང་། ཚེ་དཔག་མེད་དང་མི་འཁྲུགས་པ་ལ་སོགས་པ་བྱ་བའི་
རྒྱུད་ཀྱི་ལྷ་ཚོགས་ཐམས་ཅད་བཞུགས་པ་སྟེ། ཡི་དམ་དཀྱིལ་འཁོར་གྱི་ལྷ་
ཚོགས་རྣམས་དང༌། དེའི་འོག་གི་ཡལ་འདབ་རྣམས་ལ་མདུན་དངོས་སུ་
སེང་ཁྲི་པདྨ་ཉི་ཟླའི་གདན་སོ་སོ་བ་རྣམས་ལ་དབུས་སུ་རང་ཅག་གི་སྟོན་པ་
སངས་རྒྱས་ལ་སོགས་པ་ཕྱོགས་བཅུའི་སངས་རྒྱས་ཐམས་ཅད་དང་། རྒྱབ་
ཀྱི་ཡལ་འདབ་རྣམས་ཀྱི་སྟེང་དུ་པད་ཟླའི་གདན་ལ་ཡུམ་ཆེན་མོ། དེའི་རྒྱབ་
ཏུ་སེང་ཁྲི་པད་ཟླའི་གདན་ལ་ལུང་རྟོགས་ཀྱི་ཆོས་རྣམས་གླེགས་བམ་གྱི་རྣམ་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པར་ཡོད་པ། གཡས་ཕྱོགས་ཀྱི་ཡལ་འདབ་རྣམས་ཀྱི་པད་ཟླའི་གདན་ལ་
བྱང་ཆུབ་སེམས་དཔའ་འཇམ་དཔལ་དང༌། སྤྱན་རས་གཟིགས་ལ་སོགས་
པ་བྱང་ཆུབ་སེམས་དཔའ་དཔག་ཏུ་མེད་པ་དང༌། གཡོན་གྱི་ཡལ་འདབ་
ལ་འབོལ་ལ་སོགས་པའི་གདན་ལ་ཤཱ་རིའི་བུ་དང་རབ་འབྱོར་སོགས་ཉན་
རང་གི་དགེ་འདུན་དཔག་ཏུ་མེད་པ་དང༌། ཤིང་གི་རྩ་བར་ཅུང་མ་ཐུག་པའི་
སྡོང་པོའི་ངོས་སུ་རྡོ་རྗེ་ཤུགས་འཁོར་སྲུང་མ་དྲུག་ཅུ་དང་བཅས་པ་དང༌།
ཤིང་གི་རྩ་བར་དཔལ་ལྡན་གུར་མགོན་དང་ཕྱག་དྲུག་མགོན་པོ་དང་དྲཀྐད་
སོགས་ཡེ་ཤེས་ཀྱི་ཆོས་སྐྱོང་སྲུང་མ་རྣམས་བཞུགས་པར་བསྒོམ་པར་བྱ། དེ་
ནས་ རང་གི་གཡས་སུ་ཕ། གཡོན་དུ་མ། མཐའ་སྐོར་དུ་ རིགས་དྲུག་གི་
སེམས་ཅན་མཐའ་ཡས་པས་བསྐོར་བ། དེ་ཐམས་ཅད་སྐྱབས་ཞུ་ལ་འཁོད་
པར་མོས་ལ། དེ་རྣམས་ཀྱང་དྲིན་ཅན་གྱི་མ་ཤ་སྟག་ཡིན་ཚུལ་དང༌། རང་
ཉམས་ལ་དཔག་པའི་སྙིང་རྗེ་ཤུགས་དྲག་པོ་བསྐྱེད་དེ། དེ་དག་གི་དོན་དུ་
རྫོགས་པའི་སངས་རྒྱས་ཀྱི་གོ་འཕང་ཐོབ་པར་འདོད་པའི་དགེ་སེམས་ཁྱད་
པར་ཅན་དེའི་ངང་ནས་རང་དང་སེམས་ཅན་ཐམས་ཅད་ཀྱང་འཁོར་བའི་
སྡུག་བསྔལ་ལ་འཇིགས་པ་དང་དཀོན་མཆོག་གི་ཡོན་ཏན་མཐོང་བའི་སྒོ་
ནས་མགྲིན་གཅིག་ཏུ་སྐྱབས་འགྲོ་བྱེད་པར་བསམས་ཏེ། ཕྱོགས་བཅུ་དུས་
གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་
འཕྲིན་ལས་ཐམས་ཅད་ཀྱི་ངོ་བོར་གྱུར་པ་ཆོས་ཀྱི་ཕུང་པོ་སྟོང་ཕྲག་བརྒྱད་
ཅུ་རྩ་བཞིའི་འབྱུང་གནས་འཕགས་པའི་དགེ་འདུན་ཐམས་ཅད་ཀྱི་མངའ་
1 8



སྐྱབས་འགྲོའི་རྣམ་བཤད།།
བདག། དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་
པ་རྣམས་ལ་སྐྱབས་སུ་མཆིའོ། །ཞེས་དང༌། བླ་མ་ལ་སྐྱབས་སུ་མཆིའོ། །
ཞེས་གསོལ་བ་བཏབ་པས་བླ་མ་རྣམས་ལས་འོད་ཟེར་རམ་བདུད་རྩི་བབས།
རང་གཞན་སེམས་ཅན་རྣམས་ལ་ཞུགས་པས་ཉེས་ལྟུང་སྡིག་སྒྲིབ་དག ཁྱད་
པར་དུ་བླ་མའི་སྐུ་ལ་བསྡོ་བ་དང་བཀའ་བཅགས་པ་སོགས་བླ་མའི་སྐུ་གསུང་
ཐུགས་དང་འགལ་བའི་ཉེས་པ་རྣམས་དག་ནས་བླ་མའི་སྐུ་གསུང་ཐུགས་ཀྱི་
བྱིན་རླབས་ཞུགས་ནས་བླ་མའི་སྐྱབས་འོག་ཏུ་ཆུད་པར་བསྒོམ། དེ་ནས་
སངས་རྒྱས་ལ་སྐྱབས་སུ་མཆིའོ། །ཞེས་གསོལ་བ་བཏབ་པས་སྔར་ལྟར་འོད་
ཟེར་ རམ་བདུད་རྩི་བབས་པས། སྡིག་སྒྲིབ་དག ཁྱད་པར་དུ་དེ་བཞིན་
གཤེགས་པ་ལ་ངན་སེམས་ཀྱིས་ཁྲག་ཕྱུང་བ་སོགས་སངས་རྒྱས་ལ་བརྟེན་
ནས་བསགས་པའི་ཉེས་པ་རྣམས་དག སངས་རྒྱས་ཀྱི་བྱིན་རླབས་ཞུགས་
པས་སྐྱབས་འོག་ཏུ་ཆུད་པར་བསམ། ཆོས་ལ་སྐྱབས་སུ་མཆིའོ། །ཞེས་པས་
དེ་ལས་འོད་ཟེར་རམ་བདུད་རྩི་བབས། སྡིག་སྒྲིབ་སྤྱི་དང་ཁྱད་པར་དུ་ཆོས་
དང་ཆོས་སྨྲ་བ་ལ་སྨད་པ་སོགས་ཆོས་སྤོང་གི་ལས་ངན་སྡིག་སྒྲིབ་དག་སྟེ་
དེའི་སྐྱབས་འོག་ཏུ་ཆུད་པར་དམིགས། དགེ་འདུན་ལ་སྐྱབས་སུ་མཆིའོ། །
ཞེས་གསོལ་བ་བཏབ་པས། འོད་ཟེར་རམ་བདུད་རྩི་བབས། དགེ་འདུན་
གྱི་དབྱེན་བྱས་པ་སོགས་དགེ་འདུན་ལ་བརྟེན་ནས་བསགས་པའི་སྡིག་སྒྲིབ་
རྣམས་དག དེའི་སྐྱབས་འོག་ཏུ་ཆུད་པར་བསམ། སྐྱབས་འགྲོ་དྲུག་སྐོར་བྱེད་
ནའང་དེས་རིགས་འདྲིས་ཏེ་ཤེས་པར་བྱ། །དེ་ལྟར་ཤུགས་དྲག་པོའི་སྒོ་ནས་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྐྱབས་འགྲོ་ཡང་ཡང་བྱེད། ཐུན་འཇོག་ཁར་སྐྱབས་ཡུལ་རྣམས་སྟབས་གཅིག་
ཏུ་འོད་དུ་ཞུ་ནས་རང་ལ་ཐིམ་པར་མོས་པ་བྱ་བར་གསུངས་སོ། །དེ་ནས་དགེ་
བ་འདི་ཡི་སྐྱེ་བོ་ཀུན། །ཞེས་སོགས་ཀྱིས་དགེ་བ་བསྔོ་བ་སོགས་བྱའོ། །
བཞི་བ་སྐྱབས་འགྲོའི་བསླབ་བྱ་བཤད་པ་ལ།
སོ་སོའི་བསླབ་བྱ་དང༌། ཐུན་མོང་གི་བསླབ་བྱའོ། །དང་པོ་ལ་དགག་བྱའི་
བསླབ་བྱ་དང་བསྒྲུབ་བྱའི་བསླབ་བྱའོ། །དང་པོ་ནི། མྱ་ངན་ལས་འདས་པ་
ཆེན་པོའི་མདོ་ལས། གང་ཞིག་སངས་རྒྱས་སྐྱབས་སོང་བ། །དེ་ནི་ཡང་དག་
དགེ་བསྙེན་ཏེ། །ནམ་དུ་ཡང་ནི་ལྷ་གཞན་ལ། །སྐྱབས་སུ་སོང་བ་མ་ཡིན་
ནོ། །དམ་པའི་ཆོས་ལ་སྐྱབས་སོང་བ། །འཚེ་ཞིང་གནོད་པའི་སེམས་དང་
བྲལ། །དགེ་འདུན་ལ་ཡང་སྐྱབས་སོང་བ། །མུ་སྟེགས་ཅན་ལ་ཕྱག་མི་བྱ། །
ཞེས་པ་ལྟར་སངས་རྒྱས་ལ་སྐྱབས་སུ་སོང་བས་འཇིག་རྟེན་པའི་ལྷ་དང༌།
ཡི་དྭགས་ཀྱི་རིགས་ལྷ་འདྲེ་ལ་ལ་གཏན་གྱི་སྐྱབས་མི་འཚོལ། གཞི་བདག་
སོགས་ལ་གཏོར་མ་གཏོང་བའི་ཚེ་སྙིང་རྗེའི་བསམ་པ་དང་གནས་སྐབས་ཀྱི་
གྲོགས་བཅོལ་བའི་བསམ་པས་གཏོང་ཞིང་ཕུགས་ཀྱི་རེ་ལྟོས་མི་འཆའ་བ་
གལ་ཆེའོ། །ཆོས་ལ་སྐྱབས་སུ་སོང་ན་ཆོས་དང་མཐུན་དགོས་ལ། དེའང་དབུ་
མ་བཞི་བརྒྱ་བ་ལས། མདོར་ན་ཆོས་ནི་མི་འཚེ་བར། །དེ་བཞིན་གཤེགས་པ་
རྣམས་ཀྱིས་གསུངས། །ཞེས་ཆོས་ཀྱི་ངོ་བོ་མི་འཚེ་བར་གསུངས་པས། དེའི་
བསླབ་བྱ་ཡང་སེམས་ཅན་ལ་གནོད་ཚེ་སྤོང་ཞིང་མུ་སྟེགས་ཅན་གྱི་གཞུང་
སོགས་ལོག་པའི་ཆོས་ལ་ཡིད་བརྟན་མི་འཆའ་བའོ། །དགེ་འདུན་ལ་སྐྱབས་
2 0



སྐྱབས་འགྲོའི་རྣམ་བཤད།
སུ་སོང་བའི་གྲོགས་མུ་སྟེགས་ཅན་དང་མི་འགྲོགས་ཤིང་། ལས་འབྲས་ལ་
ཡིད་མི་ཆེས་ཤིང་ཆོས་ལ་སྐུར་བ་འདེབས་པའི་མི་དང་མཛའ་གྲོགས་མི་བྱེད་
དེ། དམ་ཚིག་ཉམས་པ་དང་འགྲོགས་ན་དེའི་ཉམས་གྲིབ་ཀྱིས་ཡོན་ཏན་
ཐམས་ཅད་འགྲིབ་ཅིང་དངོས་གྲུབ་ཀྱི་སྒོ་འགག་པར་གསུངས་སོ། །འདིའི་
ཐོག་མཐའ་གཉིས་པོ་ཅུང་སླ་ཡང་བར་བ་ནི་ཤིན་ཏུ་དཀའ་ལ། འདི་ལ་ཁ་
དང་ལག་ལེན་མཐུན་པར་བྱུང་ན་ནི་ངོ་མཚར་ཆེ་ཞེས་འཇམ་མགོན་ཏཱ་ར་
ནཱ་ཐས་ གསུངས་སོ། །སངས་རྒྱས་ཀྱི་སྐུ་གཟུགས་སོགས་ཀྱི་བཟང་ངན་
ལེགས་ཉེས་སོགས་ཀྱི་སྐྱོན་མི་གདགས་པར་སྟོན་པའི་འདུ་ཤེས་ཀྱི་སྒོ་ནས་
ཕྱག་མཆོད་ བྱ་བ་ ཡིན་ཏེ། བཤེས་སྤྲིང་ ལས། ཇི་ལྟར་བདེ་གཤེགས་སྐུ་
གཟུགས་ཤིང་ལས་ཀྱང་། །བགྱིས་པ་ཅི་འདྲ་ཡིན་རུང་མཁས་པས་མཆོད། །
ཅེས་གསུངས་སོ། །དམ་པའི་ཆོས་ཚིག་བཞི་བ་ཡན་ཆད་ལ་འགོམ་ཡུག་
དང་ས་སྒྲེ་བོ་ལ་འཇོག་པ་དང་བཟང་ངན་གྱི་སྐྱོན་རྟོག་སོགས་སྤོང་ཞིང་།
བདག་འཁོར་བ་དང་ངན་སོང་གི་སྡུག་བསྔལ་ལས་སྒྲོལ་བར་བྱེད་པའི་སྐྱབས་
དངོས་དེ་འདིའོ་སྙམ་དུ་གུས་པ་སྐྱེད་ཅིང་ཕྱག་དང་མཆོད་པ་སོགས་བྱ། ལམ་
ལ་མ་ཞུགས་པའི་གང་ཟག་གིས་ལུང་གི་ཆོས་དེ་སྐྱབས་དངོས་བརྟེན་པ་ལས་
འགོག་ལམ་དངོས་གནས་སྐབས་རང་རྒྱུད་ལ་བསྐྱེད་མི་ནུས་སོ། །དགེ་སློང་
བཞི་སྡེ་ཡན་ཆད་ལ་བདག་འཁོར་བ་དང་ངན་སོང་གི་སྡུག་བསྔལ་ལས་སྒྲོལ་
བར་བྱེད་པའི་གྲོགས་དགེ་འདུན་དེ་འདི་ཡིན་སྙམ་དུ་གུས་པ་སྐྱེད་ཅིང་བསྙེན་
བཀུར་ལ་བརྩོན་པར་བྱ་སྟེ། དགོས་པ་མེད་བཞིན་དུ་ཚུལ་འཆལ་དགེ་སྦྱོང་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གི་རྟགས་འཆང་པའང་བརྙས་སྨོད་བརྡེག་འཚོག་སོགས་བྱས་ན་སྟོན་པ་དང་
བསྟན་པ་ལ་མ་གུས་པའི་ཉེས་པ་ཆེན་པོར་འགྱུར་བའི་ཚུལ་ནམ་མཁའི་སྙིང་
པོའི་མདོ་དང༌། སའི་སྙིང་པོའི་མདོ་སོགས་ལས་གསུངས་སོ། །དགེ་བཤེས་
སྟོན་པ་དང་རྣལ་འབྱོར་པ་ཆེན་པོས་ལྷན་པ་སེར་པོ་རེ་འགོམ་པའི་སར་ཡོད་
པའང་མི་འགོམས་པར་སྤྲུགས་ནས་གཙང་སར་སྐྱེལ་བའི་ཕྱག་ལེན་ལྟར་
བསླབ་པར་བྱའོ། །ལྷག་པར་ད་ལྟ་ཆགས་སྡང་གི་དབང་གིས་བསྟན་པའི་
བྱ་བར་སྒྲོ་བཏགས་ཏེ་ཁྱེད་ཚོ་དང་ངེད་ཚོ་ཞེས་རིས་སུ་བཅད་ནས་འཁྲུགས་
པ་བྱེད་པ་ལེགས་ཚོགས་ཀྱི་རྩ་བ་གཅོད་པའི་ཉེས་དམིགས་ཤིན་ཏུ་ཆེ་བས་
བདག་ལེགས་སུ་འདོད་པ་རྣམས་ཀྱིས་གནས་འདི་ལ་གཟབ་པར་བྱའོ། །
གཉིས་པ་ཐུན་མོང་གི་བསླབ་བྱ་ནི། ལྷན་ཐབས་འོད་བརྒྱ་འབར་བ་
ལས། སྐྱེས་བུ་དམ་པ་ལ་བསྟེན་པ། དམ་པའི་ཆོས་ཉན་པ། ཚུལ་བཞིན་ཡིད་ལ་
བྱེད་ པ། ཆོས་ ཀྱི་ རྗེས་ སུ་ འབྲང་ བའི་ ཆོས་ བསྒྲུབས་ སྟེ་ བཞི་ ཚན་ དང༌ པོ་
དང༌། དབང་པོ་མི་རྒོད་པ་དང་། སྡོམ་པ་ཅི་ནུས་སུ་ལེན་པ་དང༌། སེམས་
ཅན་ལ་སྙིང་རྗེ་ཆེ་བ་དང་། དཀོན་མཆོག་མཆོད་པ་ལ་བརྩོན་པ་ལ་བསླབ་
ཅེས་བཞི་ཚན་ཕྱི་མ་སྟེ་བརྒྱད་འཕགས་པ་ཐོགས་མེད་ཀྱིས་གསུངས་པ་ལྟར་
བཤད་ཀྱང་རུང་། མཆོག་གསུམ་གྱི་ཡོན་ཏན་དྲན་པས་རྟག་ཏུ་དད་པ་བསྒོམས་
ཅིང་གསོལ་བ་འདེབས་པ་དང་། བཀའ་དྲིན་དྲན་པས་རྟག་ཏུ་མཆོད་པ་དང་།
སྙིང་རྗེ་དྲན་པས་སྐྱེ་བོ་གཞན་རྣམས་སྐྱབས་འགྲོ་ལ་འགོད་པ་དང་། སྐྱབས་
2 2



སྐྱབས་འགྲོའི་རྣམ་བཤད།
འགྲོའི་ཕན་ཡོན་དྲན་པས་ཉིན་མཚན་དུས་དྲུག་ཏུ་སྐྱབས་འགྲོ་བསྒོམ་པ་དང༌།
སྐྱབས་སུ་མ་སོང་བའམ་སྐྱབས་འགྲོ་བཏང་བའི་ཉེས་དམིགས་དྲན་པས་སྲོག་
དང་བདོས་ཀྱང་སྐྱབས་ཡུལ་མི་སྤོང་བ་དང༌། ཡིད་ཆེས་དྲན་པས་བདེ་སྡུག་
མཐོ་དམན་གནས་སྐབས་ཅི་བྱུང་ཡང་དཀོན་མཆོག་ལ་མི་འཁང་ཞིང་གཞན་
ལ་བློ་མི་གཏོད་པ་སྟེ་དོན་ཚན་དྲུག་གི་སྒོ་ནས་བཤད་ཀྱང་རུང་ལ། ཡང་
མདོར་བསྡུས་ན་དང་པོ་ཉིད་ནས་ཉེ་བར་མཁོ་ཞིང་གལ་ཆེ་བའི་བསླབ་བྱ་
ནི། བླ་མ་དཀོན་མཆོག་ལ་དད་པ་སྒོམ། སྐུར་འདེབས་ སོགས་ སྡིག་མ་
གསོག སྐུ་ གསུང་ ཐུགས་ ཀྱི་ཡོན་ཏན་བརྗོད་ཕྱག་འཚལ་བ་དང་བསྟོད་
པ་སོགས་གུས་པའི་སྤྱོད་ལམ་ལ་བསླབ། དཀོན་མཆོག་གསུམ་གྱི་རྟེན་ལ་
དཀོན་མཆོག་དངོས་སུ་འདུ་ཤེས་པའི་སྒོ་ནས་མཆོད་པ་ཅི་འགྲུབ་བྱེད།
འཁོར་རྣམ་བཞི་ལ་གུས་པ་བསྐྱེད། རྟེན་གསུམ་ས་རྗེན་ལ་འཇོག་པ་དང་།
འོ་བརྒྱལ་བའི་ གནས་སུ་འཇོག་པ་དང༌། འགོམ་ཡུགས་ གཏོང་བ་དང༌།
བཙོངས་ཏེ་སྐུ་བླུད་ཟ་བ་དང༌། གཏེང་པར་འཇོག་པ་སོགས་རྣམ་པ་ཀུན་ཏུ་
སྤོང་བ་གལ་ཆེ། ཞེས་གསུངས་པའོ། །ན་བའི་ཚེ་དཀོན་མཆོག་ལ་བློ་གཏད་
ནས་སྨན་འཐུང་ན་སྐྱབས་འགྲོ་དང་མི་འགལ་ཏེ། སྨན་དེའང་སངས་རྒྱས་
ཀྱི་ཐུགས་རྗེ་དང་འཕྲིན་ལས་ཀྱི་ཆ་ཤས་སུ་གོ་ནས་བསྟེན་དུ་རུང་བར་གསུངས་
སོ། །
ལྔ་བ་སྐྱབས་སུ་སོང་བའི་ཕན་ཡོན་ནི། ལྷན་ཐབས་འོད་བརྒྱ་འབར་
2 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བ་ལས། ཕན་ཡོན་ནི། སྐྱབས་སུ་སོང་མ་ཐག་རྒྱུད་འགྱུར་བའི་ཁྱད་པར་
ནང་པ་སངས་རྒྱས་པའི་གྲར་དུ་ཆུད་པའོ། །སྡོམ་པ་གསུམ་གྱི་རྟེན་དུ་གྱུར་
བ་སྟེ། སྐྱབས་སུ་མ་སོང་བ་ལ་ཆོ་གས་བླངས་པའི་སྡོམ་པ་གསུམ་སྐྱེ་བ་
མེད་པའི་ཕྱིར་རོ། །སྔར་བྱས་ཀྱི་སྡིག་པ་ཟད་པ་དང་བསོད་ནམས་ཆེན་པོ་
དང་ལྡན་པར་འགྱུར་བ་ནི། སྐྱབས་སུ་སོང་བ་ལ་བརྟེན་ནས་ཕྱིས་སྡིག་སྦྱོང་
དང་དགེ་བ་གསར་བ་སྒྲུབ་པ་སོགས་དཔག་ཏུ་མེད་པར་འཕེལ་བ་རྣམས་ཕར་
བཞག སྐྱབས་འགྲོ་བྱས་པ་ཉིད་ཀྱིས་སྡིག་པ་མང་པོ་བྱང་བ་དང༌། སྦྱིན་
སོགས་ཕལ་བ་ལས་ཆེས་ལྷག་པའི་ཕན་ཡོན་ཡོད་པའོ། །བཞི་བོ་དེ་སྐྱབས་
སུ་སོང་མ་ཐག་ནས་འབྱུང་སྟེ། སྐྱེས་བུ་དམ་པའི་གྲངས་སུ་ཆུད། སྔར་རྒྱུད་
ངན་པ་ཡིན་པ་ལས་བཟང་པོར་གྱུར་པའི་དོན་ཡིན་ནོ། །ཚེ་འདིར་འབྱུང་བའི་
ཕན་ཡོན་ནི་འཇིགས་པ་བཅུ་དྲུག་དང༌། དུས་མ་ཡིན་པའི་འཆི་བ་བརྒྱད་
སོགས་ཕྱི་ནང་གི་བར་ཆད་གང་གིས་ཀྱང་མི་ཚུགས་པ་དང་། བསམ་པའི་
དོན་ཆོས་དང་མི་འགལ་བ་རྣམས་ཡིད་བཞིན་དུ་འགྲུབ་པ་གཉིས་སོ། །ཚེ་
ཕྱི་མའི་འབྲས་བུ་ནི། ངན་སོང་དུ་མི་ལྷུང་བའམ་སྐྱེས་ཀྱང་མྱུར་དུ་ཐོན་པ་
དང༌། མཐོ་རིས་སུ་ཡང་བདེ་བ་ཐོབ་པ་དང༌། དེར་ཡང་དཀོན་མཆོག་གསུམ་
སྐྱབས་སུ་འཛིན་པ་སྟེ་གསུམ་མོ། །མཐར་ཐུག་གི་ཕན་ཡོན་ནི་སངས་རྒྱས་
མྱུར་ཏུ་ཐོབ་པར་འགྱུར་བ་སྟེ། ཕན་ཡོན་རྣམ་པ་བཅུ་པོ་དེ་དག་ཇི་ལྟར་འོས་
པ་བརྗོད་དོ། །སྒོས་སུ་ཐེག་ཆེན་གྱི་སྐྱབས་འགྲོ་ལ་ནི། མདོ་རྒྱན་ལས།
སྐྱབས་སུ་འགྲོ་བ་འདིར་སོང་དོན་ཆེ་སྟེ། །དེས་ནི་ཚད་མེད་ཡོན་ཏན་འཚོགས་
2 4



སྐྱབས་འགྲོའི་རྣམ་བཤད།
འཕེལ་ འགྱུར། །འགྲོ་བ་ འདི་ ལ་ སྙིང་ རྗེའི་ བསམ་ པས་ ཁྱབ། །མཚུངས་
མེད་འཕགས་ཆེན་ཆོས་ཀྱང་རྒྱས་པར་བྱེད། །ཅེས་གསུངས་པ་ལྟར་དང༌།
ཐེག་དམན་ལས་སྐྱབས་ཏེ་བླ་ན་མེད་པའི་སངས་རྒྱས་ཉིད་མྱུར་དུ་ཐོབ་པར་
འགྱུར་བའི་ངེས་པ་ཐོབ་པ་ཡིན་ནོ། །ཞེས་དང་། ས་བཟང་གི་མངོན་པ་ཀུན་
བཏུས་འགྲེལ་བ་ལས། ཕན་ཡོན་ནི། འཁོར་བ་དང་ངན་སོང་གི་འཇིགས་
པ་ཐམས་ཅད་ལས་སྒྲོལ་ཏེ། སངས་ རྒྱས་ཆོས་དང་དགེ་འདུན་རྣམས། །
སྐྱབས་ཀྱི་མཆོག་ཏུ་གྱུར་པ་སྟེ། །སྐྱབས་དེ་དག་ལ་བརྟེན་ནས་ནི། །སྲིད་
པའི་འཇིགས་པ་ཆེ་ལས་སྒྲོལ། །ཞེས་གསུངས་སོ། །
སྐྱབས་འགྲོའི་སྡོམ་ཆོག་ནི། སྟོན་པའི་སྣང་བརྙན་སོགས་རྟེན་བཤམས།
སྒྲུབ་བྱ་མང་པོའམ་གཅིག་གང་ཡིན་ཡང་རུང་སྟེ། ཐལ་མོ་སྙིང་ཀར་སྦྱར་སྟེ་
ཙོག་པུར་འདུག་དུ་བཅུག་ལ། འོ་ད་ལན་ཁྱེད་རྣམས་དམ་པའི་ཆོས་ཀྱི་འཇུག་
སྒོ་སྐྱབས་སྡོམ་ཞུ་བ་ནི་ཤིན་ཏུ་ལེགས་སྟེ། དེའི་རྒྱུ་མཚན་ནི། རྒྱལ་སྲས་ཞི་
བ་ལྷས་ཞལ་སྔ་ནས། དལ་འབྱོར་འདི་ནི་རྙེད་པ་ཤིན་ཏུ་དཀའ། །ཞེས་སོགས་
ནས། སྐྱབས་འགྲོ་རྣམ་པར་དག་པའི་རྨང་གཞི་བརྟན་པོ་ཞིག་གལ་ཆེ་བས་
དེ་ལྟར་བྱེད་དགོས་༼ཞེས་པའི་བར་སྔར་ལྟར་པ་ཡིན་པས་ན། སྐབས་འདིར་ཁྱེད་
རྣམས་ལ་སྐྱབས་གསུམ་འཛིན་པའི་དགེ་བསྙེན་གྱི་སྡོམ་པ་དེ་འབོག་པར་བྱེད་
པ་ལ། མདུན་གྱི་སྐུ་རྟེན་འདི་དག་དང་དབྱེར་མེད་དུ་སེང་ཁྲི་པད་མ་དང་ཟླ་
བའི་གདན་ལ་བསྟན་པའི་བདག་པོ་བཅོམ་ལྡན་འདས་ཤཱཀྱ་ཐུབ་པ་སྐུ་
2 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མདོག་གསེར་བཙོ་མ་ལ་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་
བཟང་པོ་བརྒྱད་ཅུས་སྤྲས་པ་སྐུ་ལ་ཆོས་གོས་རྣམ་གསུམ་གསོལ་ཞིང་
ཞབས་རྡོ་ རྗེ་ སྐྱིལ་དཀྲུང་གིས་བཞུགས་པ། ཕྱག་གཡས་ ས་ གནོན་དང༌།
གཡོན་མཉམ་བཞག་གི་སྟེང་ན་ལྷུང་བཟེད་འཛིན་པ་འོད་དང་འོད་ཟེར་
འཕྲོ་བ། འཁོར་ གནས་ བརྟེན་བཅུ་དྲུག་སོགས་ཐེག་པ་ཆེ་ཆུང་གི་ དགེ་
འདུན་རྒྱ་མཚོའི་ཚོགས་ཀྱིས་བསྐོར་བ་མངོན་སུམ་དུ་བཞུགས་པར་མོས་
ཤིག རང་ཉིད་ཀྱི་ཐལ་མོ་སྙིང་ཀར་སྦྱར་སྟེ། མ་ ལུས་ སེམས་ ཅན་ ཀུན་ གྱི་ མགོན་
གྱུར་ ཅིང་ ། །ཞེས་པ་ནས། གཤེགས་ སུ་ གསོལ། །ཞེས་སྤྱན་འདྲེན་དང༌། ཡན་ལག་
བདུན་པ་བྱ་ལ། དེ་ནས་སློབ་དཔོན་གྱིས། ད་ ཁྱེད་ རང་ རྣམས་ བཅོམ་ ལྡན་ འདས་
ཤཱཀྱ་ཐུབ་པ་འཁོར་དང་བཅས་པ་དང༌། སློབ་དཔོན་དང་བཅས་པའི་དྲུང་
ནས་དུས་ད་ནས་བཟུང་སྟེ་ཇི་སྲིད་བྱང་ཆུབ་མ་ཐོབ་ཀྱི་༼ཐེག་དམན་གྱི་སྐབས་
འཚོའི་༽བར་དུ་སྐྱབས་གསུམ་འཛིན་པའི་དགེ་བསྙེན་གྱི་སྡོམ་པ་ཞུས་སྟེ་བདག་
དང་སེམས་ཅན་ཐམས་ཅད་འཁོར་བའི་སྡུག་བསྔལ་ཐམས་ཅད་ལས་སྐྱོབ་
པར་བྱ་སྙམ་པའི་འདུན་པ་རྩེ་གཅིག་གི་སྒོ་ནས། སྟོན་པ་དང་སློབ་དཔོན་
ལ་ཕྱག་ གསུམ་ འཚོལ་ཅིག ཕྱག་གསུམ་འཚལ་དུ་བཅུག འོ་སྐྱབས་འགྲོ་ནི་
སྡོམ་པ་ཐམས་ཅད་ཀྱི་སྒོ་ཡིན་པས། སྐྱབས་སུ་འགྲོ་ཚུལ་དུས་ད་ནས་བཟུང་
སྟེ་སངས་རྒྱས་བཅོམ་ལྡན་འདས་ལ་སྐྱབས་སྟོན་པ་པོ་དང༌། ཞི་བ་དམ་པའི་
ཆོས་ལ་སྐྱབས་དངོས་དང༌། དགེ་འདུན་དཀོན་མཆོག་ལ་སྐྱབས་སྒྲུབ་པའི་
ཟླ་གྲོགས་སུ་བྱེད་སྙམ་པའི་སྒོ་ནས་འདི་རྗེས་ཟློས་མཛད་ཅིག སངས་རྒྱས་
2 6



སྐྱབས་འགྲོའི་རྣམ་བཤད།
དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བཙུན་
པ་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་
སྟེ་ཇི་སྲིད་༼བྱང་ཆུབ་མ་ཐོབ་ཀྱི་༼འཚོའི་༽བར་དུ་རྐང་གཉིས་རྣམས་ཀྱི་མཆོག་
སངས་ རྒྱས་ ལ་ སྐྱབས་ སུ་ མཆིའོ། །འདོད་ཆགས་དང་ བྲལ་བ་རྣམས་ཀྱི་
མཆོག་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་དགེ་འདུན་ལ་
སྐྱབས་ སུ་ མཆིའོ། །བདག་ ཇི་སྲིད་༼བྱང་ཆུབ་མ་ཐོབ་ཀྱི་༼འཚོའི་༽བར་དུ་
སྐྱབས་གསུམ་འཛིན་པའི་དགེ་བསྙེན་དུ་བཙུན་པའི་བཟུང་དུ་གསོལ། དེ་
ལྟར་རྗེས་ཟློས་ལན་གཅིག་སོང་ད་ལན་གཉིས་པའི་རྗེས་ཟློས་མཛོད། སྔར་
ལྟར་ རྗེས་ཟློས་བྱ། གཉིས་པ་སོང་བའི་རྗེས་སུ་གསུམ་པ་འདི་ལ་སྐྱབས་
བརྗོད་བདག་བརྗོད་གཞན་བརྗོད་གསུམ་དུ་ཡོད་ཅིང་། དགེ་འདུན་ལ་
སྐྱབས་ སུ་ མཆིའོ་ཡན་ཆད་སྐྱབས་བརྗོད། བདག་ཇི་སྲིད་འཚོའི་བར་དུ་
དགེ་བསྙེན་དུ་ཞེས་པ་བདག་བརྗོད་པ་ཡིན་ལ། བདག་བརྗོད་དགེ་བསྙེན་
དུ་ཞེས་པའི་རྗེས་ཟློས་རྫོགས་པ་དང་ཁྱེད་ལ་དགེ་བསྙེན་གྱི་སྡོམ་པ་སྐྱེ། ངེད་
ཁྱེད་ཀྱི་སློན་དཔོན་དུ་གྱུར་པ་ཡིན་བས་དེ་དུས་སྡོམ་པ་ཐོབ་པར་ཤེས་པ་
དང་། བཙུན་པ་ལས་གཞན་སློབ་དཔོན་གྱིས་བཟུང་དུ་གསོལ། ཞེས་བརྗོད་
དགོས་པས་དེ་ཡིད་ལ་ཞོག་ལ་ལན་གསུམ་པའི་རྗེས་ཟློས་མཛོད། བཙུན་པ་
དགོངས་སུ་གསོལ། ནས། དགེ་བསྙེན་དུ་སློབ་དཔོན་གྱིས་བཟུང་དུ་གསོལ།
དེ་ནས་སློབ་དཔོན་གྱིས། ཐབས་ ཡིན་ནོ། །ཞེས་བརྗོད། སློབ་མས། ལེགས་སོ། །བརྗོད།
ད་ཁྱེད་རྣམས་ལ་སྐྱབས་གསུམ་འཛིན་པའི་དགེ་བསྙེན་གྱི་སྡོམ་པ་ལེགས་
2 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པར་ཐོབ་པ་ཡིན་པས། དེང་ཕྱིན་ཆད་སྐྱབས་འགྲོའི་བསླབ་པ་རྣམས་ཚུལ་
བཞིན་དུ་བསྲུང་དགོས་པ་ཡིན་ནོ། །དེ་ནས་བསླབ་བྱ་དང་ཕན་ཡོན་རྣམས་
སྔར་ལྟར་བརྗོད་པར་བྱའོ། ། །
སྨྲས་པ།
སྐྱབས་གནས་ཀུན་འདུས་སངས་རྒྱས་ངོ་བོ་ཉིད། །
འགྲོ་རྣམས་བརྩེ་བའི་བདག་ཉིད་ཟླ་བྲལ་བ། །
བཀའ་དྲིན་གསུམ་ལྡན་བླ་མ་རིན་པོ་ཆེས། །
ད་དུང་བྱང་ཆུབ་བར་དུ་བརྩེ་བས་སྐྱོངས། །
གང་ཐུགས་བྱམས་བརྩེའི་ག་བུར་གཟེགས་མ་ཡིས། །
སྲིད་པའི་ཚ་གདུང་རྒུད་པ་ཞི་བྱེད་པའི། །
སྐྱབས་གནས་དམ་པ་རྗེ་བཙུན་ཀུནྡའི་གཉེན། །
ལུས་ཅན་སྤྱི་བོའི་གཙུགས་ན་མཛེས་གྱུར་ཅིག །
མི་ཟད་འཁོར་བའི་འཇིགས་པའི་ནགས་ཀླུང་དུ། །
ལས་ཉོན་གཅན་གཟན་གདུག་པས་གཟིར་བ་རྣམས། །
དཀོན་མཆོག་གསུམ་གྱི་ཐུགས་རྗེའི་མཛེས་ལྗོངས་སུ། །
འཇུག་པའི་ལམ་བཟང་ལེགས་པར་བསྟེན་པ་གཅེས། །
2 8



སྐྱབས་འགྲོའི་རྣམ་བཤད།
འདིར་འབད་རྣམ་དཀར་དགེ་ཚོགས་ཇི་སྙེད་ཀྱིས། །
མ་རྒན་འགྲོ་རྣམས་དཀོན་མཆོག་རྗེས་འཛིན་ཅིང་། །
རྒྱལ་བསྟན་སྙིང་པོ་ཚུལ་བཞིན་སྒྲུབ་པ་ཡིས། །
སྟོན་པ་མཆོག་དེའི་གོ་འཕང་མྱུར་ཐོབ་ཤོག ། །
ཅེས་བསྟན་པའི་འཇུག་སྒོ་སྐྱབས་འགྲོའི་རྣམ་བཤད་མ་ནོར་ལམ་བཟང་
གསལ་བའི་ཉི་མ་ཞེས་བྱ་བ་འདི་ནི་ལས་དང་བོ་བ་འགའ་ཞིག་ལ་ཕན་སྲིད་
སྙམ་དུ་བཙུན་པ་ངག་དབང་དངོས་གྲུབ་དཔལ་གྱིས་བྲིས་པའོ། །འདིས་ཀྱང་
འགྲོ་རྣམས་བསྟན་པ་ལ་འཇུག་སྟེ་ཐར་བའི་ལམ་བཟང་རྙེད་པར་གྱུར་ཅིག །
སརྦ་མངྒ་ལམ།། །།
2g



སྡོམ་གསུམ་བདུད་རྩིའི་ཆུ་གཏེར། །
༄༅། །སྡོམ་གསུམ་གྱི་བསླབ་བྱ་དྭངས་གསལ་བདུད་རྩིའི་
ཆུ་གཏེར་ཞེས་བྱ་བ་
བཞུགས་སོ། །
ཐམས་ཅད་མཁྱེན་པ་ལ་ཕྱག་འཚལ་ལོ། །བདག་གི་རྒྱུད་བྱིན་གྱིས་
བརླབ་ཏུ་གསོལ།
རྗེ་བཙུན་བླ་མ་དབྱེར་མེད་ཟས་གཙང་སྲས། །
འདུལ་བ་རྒྱ་མཚོའི་མངའ་བདག་པཎ་གྲུབ་སོགས། །
དངོས་བརྒྱུད་བླ་མ་རྣམས་ལ་ཕྱག་བྱས་ཏེ། །
སྡོམ་གསུམ་བསླབ་བྱ་མདོར་བསྡུས་འབྲི་བར་བྱ། །
དེ་ལ་འདིར་ཐོག་མར་སངས་རྒྱས་ཀྱི་བསྟན་པ་ལ་འཇུག་པའི་སྒོ་སྐྱབས་
འགྲོའི་བསླབ་བྱ་དང༌། བསྟན་ལ་ཞུགས་ནས་སྡོམ་གསུམ་གྱི་བསླབ་བྱ་ལ་
སློབ་ཚུལ་དང་གཉིས། དང་པོ་ལ། ཇི་སྐད་དུ། རྒྱུ་དང་ཡུལ་དང་ངོ་བོ་དང༌། །
བསླབ་བྱ་དང་ནི་ཕན་ཡོན་ནོ། །ཞེས་གསུངས་པ་ལྟར་ལྔ་ལས། དང་པོ་རྒྱུ་ནི།
སྐྱབས་སུ་འགྲོ་བའི་རྒྱུ་ངན་སོང་གི་སྡུག་བསྔལ་ལ་འཇིགས་ཤིང་སྐྲག་པ་
3 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དང༌། དེ་ལས་སྐྱོབ་པའི་ནུས་པ་མཆོག་གསུམ་ལ་ཡོད་པར་ཡིད་ཆེས་པ་གཉིས་
སོ། །དེ་གཉིས་མེད་ན་སྐྱབས་འགྲོ་ཚིག་ཙམ་དུ་འགྲོ་བས། རྒྱུ་དེ་གཉིས་
སྔོན་དུ་འགྲོ་དགོས་ སོ། །གཉིས་པ་སྐྱབས་སུ་འགྲོ་བའི་ ཡུལ་ ནི་ དཀོན་
མཆོག་གསུམ་ཡིན་ལ། དེ་ལ་སངས་རྒྱས་དཀོན་མཆོག་ནི་ཆོས་དབྱིངས་
འདུས་མ་བྱས་ཤིང་ལྷུན་གྱིས་གྲུབ་པ་སོ་སོར་རང་རིག་ཡེ་ཤེས་ཀྱིས་མངོན་
སུམ་དུ་རྟོགས་ པས་ རང་ དོན་ ཕུན་ སུམ་ ཚོགས་ པར་གྲུབ་ཅིང༌། དེ་ ཉིད་
སེམས་ཅན་ཐམས་ཅད་ལ་ཡོད་པར་མཁྱེན་ནས་ཐུགས་རྗེ་ཆེན་པོས་ལམ་
སྟོན་ཞིང་སྡུག་བསྔལ་དང་ཉོན་མོངས་པ་སྤོང་བར་ནུས་པ་གཞན་དོན་ཕུན་
སུམ་ཚོགས་པའང་གྲུབ་པས་དོན་གཉིས་མཐར་ཕྱིན་པའི་ཡོན་ཏན་དང་ལྡན་
པ་ སྟེ། རྒྱུད་བླ་ མ་ ལས། འདུས་ མ་ བྱས་ཤིང་ལྷུན་ གྱིས་གྲུབ། །གཞན་ གྱི་
རྐྱེན་ གྱིས་ རྟོགས་ མིན་ པ། །མཁྱེན་ དང༌ བརྩེ་ དང་ ནུས་ པར་ ལྡན། །དོན་
གཉིས་ལྡན་པའི་སངས་རྒྱས་ཉིད། །ཅེས་པ་ལྟར་རོ། །ཆོས་དཀོན་མཆོག་ནི་
གང་ཞིག་འདོད་ཆགས་དང་བྲལ་བ་འགོག་པའི་བདེན་པ་བསམ་གྱིས་མི་ཁྱབ་
ཅིང་ ལས་དང་ཉོན་མོངས་པ་དང་རྣམ་པར་རྟོག་པ་ཞི་བ་དང༌། གང་གིས་
འདོད་ཆགས་དང་བྲལ་བ་ལམ་གྱི་བདེན་པ་དྲི་མས་དག་ཅིང་ཡེ་ཤེས་ཀྱི་སྣང་
བ་གསལ་ལ་ཀུན་ནས་ཉོན་མོངས་པའི་གཉེན་པོར་གྱུར་པ་སྟེ། རྒྱུད་བླ་མ་ལས།
བསམ་མེད་གཉིས་མེད་རྟོག་མེད་པ། །དག་གསལ་གཉེན་པོའི་ཕྱོགས་ཉིད་
ཀྱིས། །གང་ ཞིག་ གང་ གིས་ ཆགས་ བྲལ་ བ། །བདེན་ གཉིས་ མཚན་ ཉིད་
ཅན་དེཆོས། །ཞེས་པ་ལྟར་རོ། །དགེ་འདུན་དཀོན་མཆོག་ནི་ཆོས་ཀྱི་དབྱིངས་
32



སྡོམ་གསུམ་བདུད་རྩིའི་ཆུ་གཏེར།
མངོན་ སུམ་ དུ་ རྟོགས་ པ་ ཇི་ ལྟ་ བ་ མཁྱེན་ པའི་ ཡེ་ ཤེས་ དང༌ ། དེ་
སེམས་ཅན་ཐམས་ཅད་ལ་ཁྱབ་པར་གཟིགས་པ་ཇི་སྙེད་པ་མཁྱེན་པའི་ཡེ་
ཤེས་གཉིས་དང་ལྡན་པས་ཐེག་ཆེན་འཕགས་པ་ཕྱིར་མི་ལྡོག་པར་གྱུར་བ་
ཡིན་ཏེ། རྒྱུད་བླ་མ་ལས། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་
དག་པས་ན། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་
ཉིད། །ཅེས་ གསུངས་ པ་ ལྟར་ རོ། སྐྱབས་འགྲོ་བདུན་ཅུ་པ་ལས། ཐུབ་པའི་
དབང་པོའི་སྐུ་གཉིས་དང༌། །མྱ་ངན་འདས་དང་གང་ཟག་བརྒྱད། །དེ་ལ་གུས་
པས་སྐྱབས་འགྲོ་གང༌། །གསུམ་ལ་སྐྱབས་སུ་སོང་བ་ཡིན། །ཞེས་གསུངས་
ལ། གནས་ སྐབས་ སུ་ གཟུགས་ ཀྱི་ སྐུ་ དང་ དེའི་ རྟེན་ གཟུགས་བརྙན་ གྱི་
སྐུ་དང༌། ཆོས་ གསུང་ རབ་ དང་ དེའི་ གཞི་གླེགས་བམ་དང༌། དགེ་འདུན་
བཞི་སྡེ འི་ དགེ་ སློང་ གི་ དགེ་ འདུན་ ལ་ སོགས་ པའོ། །གསུམ་པ་སྐྱབས་
འགྲོའི་ངོ་བོ་ནི། མཆོག་གསུམ་གྱི་ཡོན་ཏན་ཤེས་པ། ཁྱད་པར་ཤེས་པ།
ཁས་བླངས་པ། གཞན་དུ་མི་སྨྲ་བའི་ཁྱད་པར་བཞི་དང་ལྡན་པས་ཡུལ་དམ་པ་
ལ་བརྟེན་པར་ ཁས་ ལེན་ ཞིང་ བློ་ གཏོད་ པའོ། །ཡང་ན་ རང་ ངམ་ གཞན་
འཇིགས་པ་ཅི་རིགས་ལས་སྒྲོལ་བའི་དཔུང་གཉེན་དུ་མཆོག་གསུམ་གང་
རུང་འཛིན་པའི་ཁྱད་པར་བཞི་ལྡན་གྱི་བློ་དེ་སྐྱབས་འགྲོའི་མཚན་ཉིད་དུ་ཕར་
ཕྱིན་སྣང་བའི་རྒྱན་དུ་གསུངས་སོ། །བཞི་བ་སྐྱབས་འགྲོའི་བསླབ་བྱ་ནི། བསྡུ་
བར། སྦྱོར་ བས་ དགེ་བའི་རྟེན་གཞི་དང༌། དབང་ པོ་ མི་ རྒོད་ པ་ དང༌ །
བསླབ་པའི་གཞི་བླང་བ་དང༌། སེམས་ཅན་ལ་སྙིང་རྗེ་བ་དང༌། དུས་དུས་
33



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སུ་དཀོན་མཆོག་མཆོད་པར་བྱ་བ་ལ་བསླབ་པར་གསུངས་ཤིང༌། ཁྱད་པར་
དུ་ མྱང་འདས་ ཀྱི་མདོ་ལས། གང་ཞིག་སངས་རྒྱས་སྐྱབས་སོང་བ། །དེ་
ནི་ཡང་དག་དགེ་བསྙེན་ཏེ། །ནམ་དུ་ཡང་ནི་ལྷ་གཞན་ལ། །སྐྱབས་སུ་སོང་
བ་མ་ཡིན་ནོ། །དམ་པའི་ཆོས་ལ་སྐྱབས་སོང་བ། །འཚེ་ཞིང་གནོད་པའི་
སེམས་དང་བྲལ། །དགེ་འདུན་ལ་ཡང་སྐྱབས་སོང་བ། །མུ་སྟེགས་ཅན་ལ་
ཕྱག་མི་བྱ། །ཞེས་གསུངས་པ་ལྟར་རོ། །ལྔ་བ་སྐྱབས་སུ་སོང་བའི་ཕན་
ཡོན་ནི་འཁོར་བ་དང་ངན་ སོང་གི་འཇིགས་པ་ཐམས་ཅད་ལས་སྒྲོལ་བ་
སྟེ། སངས་ རྒྱས་ཆོས་དང་ དགེ་འདུན་རྣམས། །སྐྱབས་ ཀྱི་མཆོག་ཏུ་གྱུར་
པ་སྟེ། །སྐྱབས་དེ་དག་ལ་བརྟེན་ནས་ནི། །སྲིད་པའི་འཇིགས་པ་ཆེ་ལས་
སྒྲོལ། །ཞེས་གསུངས་པ་ལྟར་རོ། །སྐྱབས་སྡོམ་བླང་བའི་ཡུལ་ནི། བསྡུ་བ་
ལས། ཁྱིམ་པའི་སྡོམ་པ་རང་གཞན་གང་རུང་ལས་ལེན་ཞིང་། རབ་བྱུང་གི་
སྡོམ་པ་གཞན་ཁོ་ན་ལས་ལེན་ཏེ། དེ་ལྟ་མིན་ན་རབ་ཏུ་བྱུང་བར་མི་འོས་
པའང་རང་དགར་འཇུག་པས་བསྟན་པ་མི་བརྟན་པར་འགྱུར། ཞེས་གསུངས་
སོ། །འདི་དག་ས་བཟང་གི་མངོན་པ་ཀུན་བཏུས་ཀྱི་འགྲེལ་བ་ལྟར་བཀོད་
པའོ། །སྐྱབས་འགྲོ་ཅུང་ཟད་རྒྱས་པ་ཞིག་གཞན་དུ་འབྲི་འདུན་ཡོད་པས་
དེ་བཞིན་དུ་འགྲུབ་པར་གྱུར་ཅིག །
། གཉིས་པ་བསྟན་པ་ལ་ཞུགས་ནས་སྡོམ་གསུམ་གྱི་བསླབ་བྱ་ལ་
སློབ་ཚུལ་ལ། བླང་དོར་རབ་གསལ་ལས། སྡོམ་པ་གསུམ་ནི་སོ་སོར་ཐར་
བ་དང༌། །བྱང་སེམས་སྡོམ་པ་གསང་སྔགས་ སྡོམ་པ་སྟེ། །ཞེས་པ་ལྟར་སོར་
3 4



སྡོམ་གསུམ་བདུད་རྩིའི་ཆུ་གཏེར།
བྱང་སྔགས་གསུམ་ལས། དང་པོ་སོ་ཐར་ལ་སྡོམ་པ་མ་ཐོབ་པ་ཐོབ་པར་བྱེད་
པའི་ ཐབས། ཐོབ་ པ་ མི་ ཉམས་ པར་ བསྲུང་ བའི་ ཚུལ། ཉམས་ ན་ ཕྱིར་
བཅོས་པའི་ཚུལ། བསྲུང་བའི་ཕན་ཡོན་དང་བཞི། དང་པོ་ནི། དེ་ལ་ཐོག་
མར་སྡོམ་པའི་ངོ་བོ་ནི། ས་བཟང་གི་མངོན་པ་ཀུན་བཏུས་ཀྱི་འགྲེལ་བ་ལས།
ངོ༌ བོ་ ནི་ བྱེ་ བྲག་ སྨྲ་ བས། རྣམ་ རིག་ མིན་ རྣམ་ གསུམ ་ ཞེས་བྱ། །སྡོམ་
དང་སྡོམ་པ་མིན་དང་གཞན། །ཞེས་རྣམ་པར་རིག་བྱེད་མིན་པའི་གཟུགས་
སུ་འདོད་མོད། དེ་ལྟར་ཀུན་བརྟགས་པ་ཡིན་གྱི། དོན་ལ་གཟུགས་སུ་གྲུབ་པ་
ནི་མེད་དོ། །དེས་ན་སྡོམ་པ་ནི་བསྡུ་བར། སྤོང་བའི་སེམས་པ་སྟེ་སྤོང་བ་དེ་
ལ་དབང་པོ་ལྔ་དང་ལྡན་པ་གང་ཡིན་པ་དེ་སྡོམ་པའོ་ཞེས་པ་ལྟར། མི་མཐུན་
ཕྱོགས་སྤོང་བའི་སེམས་པ་ཡིན་ལ། ཁྱད་པར་སོ་སོར་ཐར་བ་ནི་ཆོ་གས་
བླངས་ཤིང་ལུས་ངག་གི་ལས་བཀག་པ་རྣམས་སྡོམ་པའི་སེམས་པ་དེས་
ཕྱིས་རིགས་འདྲ་འབྱུང་བའི་ས་བོན་ཀུན་གཞི་ལ་བཏབ་སྟེ་དེ་ནས་སྲོག་
གཅོད་ལ་སོགས་པ་སྤངས་པའོ་བླངས་པ་དྲན་པས་འཛེམ་ཞིང་བསླབ་པ་
མི་འདྲལ་བའོ། །ཞེས་བྱེ་བཤད་དུ་འབྱུང་བ་ལྟར་ཡིན་ཞིང་། ཞེས་གསུངས་
པ་ལྟར་རོ། །སྡོམ་པ་ལེན་མཁན་ལ་འགལ་རྐྱེན་དང་བྲལ་ཞིང་མཐུན་རྐྱེན་
ཚང་བ་དགོས་ལ། དེ་ཡང་སོ་ཐར་གྱི་སྡོམ་པ་གནས་པའི་བར་ཆད་རྒྱལ་
བོའི་དབང་དུ་སོང་བ་དང་ཕ་མས་མ་གནང་བ་བྲན་དང་བུ་ལོན་ཅན་སོགས་
དང༌། སྡོམ་པ་ཁྱད་པར་དུ་འགྱུར་བའི་བར་ཆད་མཛེ་སོགས་ནད་ཀྱི་རིགས་
རྣམས་ཡིན་པ་དང༌། མཛེས་པའི་བར་ཆད་ལག་རྡུམ་སོགས་རིགས་དང་
3 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལུས་དང་མདོག་དབྱིབས་སྐྱོན་ཆགས་པ་རྣམས་ཡིན་ལ། དེ་དག་ལ་སྡོམ་པ་
མི་སྐྱེ་ བ་ མིན་ ནོ། །སྡོམ་ པ་ སྐྱེ་ པའི་བར་ ཆད་ མཚམས་ མེད་ ལྔ་ བྱས་ པ་
དང༌། ཕམ་པ་འཆབ་བཅས་བྱུང་བ། སྒྲ་མི་སྙན་པ། མི་མ་ཡིན། མུ་སྟེགས་
ཅན། བླང་དོར་གཏན་མི་ཤེས་པའི་གླེག་སྐྱུག་དང་། ལོ་ཉི་ཤུ་མ་ལོན་པ་ལ་
ལོ་ཉི་ཤུ་མ་ལོན་པར་ཤེས་པའམ་ཐེ་ཚོམ་ཟ་བ་དང༌། མཚན་དོན་བྱེད་མི་
ནུས་པ་ཟ་མ་མ་ནིང་མཚན་གཉིས་པ་སོགས་ལ་རབ་བྱུང་གི་སྡོམ་པ་གང་
ཡང་མི་སྐྱེ་བར་འདུལ་བ་བདུད་རྩིའི་ཉིང་ཁུ་ལས་གསུངས་སོ། ། བར་མ་
རབ་བྱུང་མངལ་ཤོལ་བཅས་པའི་ལོ་བདུན་མ་ལོན་པ་ལ་ཡང་མི་སྐྱེའོ། །
དེང་དུས་སུ་ངེས་པར་ཤེས་དགོས་པ་ཕམ་པ་འཆབ་བཅས་བྱུང་བ་ལ་སླར་
ཚེ་དེར་སྡོམ་པ་བླང་ཀྱང་མི་སྐྱེ་བར་འདུལ་གཞུང་རྒྱ་མཚོ་ལྟ་བུ་ལས་ཡང་
ཡང་གསུངས་ཏེ། སོ་སོ་ཐར་བ་ལས། དགེ་སློང་དག་གིས་དེ་དག་ལས་ལྟུང་
བ་གང་ཡང་རུང་བ་ཞིག་བྱས་ན་ཐོག་མ་ཇི་ལྟ་བར་ཕྱིས་ཀྱང་དེ་བཞིན་ཕམ་
པར་ འགྱུར་ བ་ ཡིན་ ཏེ། དགེ་ སློང་ རྣམས་ དང༌ ལྷན་ ཅིག་ གནས་ དང་
ལོངས་སྤྱོད་དུ་མི་དབང་བས་གནས་པར་མི་བྱའོ། །ཞེས་དང༌། འདུལ་བ་
འོད་ལྡན་ལས། མི་གསོད་ལ་སོགས་བཞི་རྣམས་ཀྱིས། །དགེ་ཚུལ་ལས་ནི་
ཉམས་འགྱུར་དང༌། །དགེ་སློང་བཞིན་དུ་དགེ་ཚུལ་ཡང་། །ཕྱི་ནས་སྡོམ་
སྐྱེས་ སྐལ་ བ་ མེད། །ཅེས་ དང༌། བླང་དོར་ རབ་ གསལ་འགྲེལ་ བ་ ལས།
དགེ་སློང་སོ་སོར་ཐར་བའི་ཕམ་པར་གྱུར་ན་སླར་ལེན་པ་མེད་པ་བཞིན།
ཞེས་ དང༌ ། སྡོམ་ གསུམ་ དྭངས་གསལ་མེ་ལོང་ ལས། ཕམ་ པ་ དང་ ཕམ་
36



སྡོམ་གསུམ་བདུད་རྩིའི་ཆུ་གཏེར།
འདྲ་འཆབ་བཅས་བྱུང་བས་དགེ་འདུན་གྱི་གནས་མལ་སོགས་ལ་སྤྱད་ན་
ངན་སོང་གི་རྒྱུ་ཁོ་ནར་འགྱུར་བས། དགེ་འདུན་གྱི་གནས་ནས་བསྐྲད་དེ་
རང་གིས་གཉེན་པོ་སྟོབས་བཞི་ཚང་བའི་སྒོ་ནས་ལྟུང་བཤགས་དང་ཡིག་
བརྒྱ་སོགས་ལའང་འབད་ནས་རྣམ་སྨིན་དག་པའི་ཐབས་ཙམ་བྱ་བ་ལས་
སླར་སྐྱེས་པའི་སྐལ་བ་མེད་དོ། །ཞེས་དང༌། ཐུབ་བསྟན་དགེ་ལེགས་རྒྱ་
མཚོའི་ཞལ་སྔ་ནས། ཇི་སྐད་དུ། ཕམ་པ་འཆབ་བཅས་བྱུང་བ་དེ་བསྐྲད་
ལས་ཀྱི་སྒོ་ནས་དགེ་འདུན་གྱི་གནས་ནས་བསྐྲད། དེས་ཀྱང་ལྟུང་བཤགས་
སོགས་ སྟོབས་བཞིས་བཤགས། ཕམ་པ་འཆབ་མེད་བྱུང་ བའི་ དགེ་སློང་
དེས་དགེ་འདུན་ལས་བསླབ་པ་བྱིན་རླབས་པ་ནོད་དེ་ཇི་སྲིད་འཚོའི་བར་
དུ་ཁྱད་པར་གྱི་སྤྱོད་པ་ལྔ་སྤངས། དམན་སྤྱོད་ལྔ་དང་དུ་བླངས་པའི་སྒོ་ནས་
བཤགས། ཞེས་དང༌། མངའ་རིས་པཎྜི་ཏ་ པདྨ་ དབང་ གི་ རྒྱལ་ པོའི་སྡོམ་
གསུམ་རྣམ་ པར་ ངེས་ པ་ ལས། ཕམ་པ་འཆབ་བཅས་ ཚེ་ འདིར་ གསོ་ མི་
རུང་། །ཞེས་དང༌། ལོ་ཆེན་དྷརྨ་ཤྲཱིའི་ལེགས་བཤད་ངོ་མཚར་དཔག་བསམ་
སྙེ་ མ་ ལས། འཆབ་ བཅས་ བྱུང་ ན་ གསོར་ མི་ རུང་ བའང་ དགེ་ སློང་
དང་འདྲ་སྟེ། སུམ་བརྒྱ་པ་ལས། མི་གསོད་ལ་སོགས་བཞི་རྣམས་ཀྱིས། །
དགེ་ཚུལ་ལས་ནི་ཉམས་བྱུང་ན། །དགེ་སློང་བཞིན་དུ་དགེ་ཚུལ་ཡང་། །ཕྱི་
ནས་སྡོམ་སྐྱེས་སྐལ་བ་མེད། །ཅེས་དང༌། ཡང་དེ་ལས། བསླབ་པ་མ་ཕུལ་
བར་ཕམ་པ་བཞི་གང་རུང་བྱུང་ནས་སྐད་ཅིག་བཅབས་ཀྱང་ཚེ་འདིར་ལྟུང་
བ་ཕྱིར་བཅོས་སུ་ཡོད་པ་མ་ཡིན་ཏེ། རྒྱུད་གསོ་མི་རུང་དུ་སོང་བའི་ཕྱིར།།
3 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཞེས་ གསུངས་སོ། །གཞན་ཕམ་པ་འཆབ་བཅས་བྱུང་བ་ལ་སླར་སྡོམ་པ་
ལེན་རྒྱུ་གཏན་ནས་མེད་པར་གསུངས་པ་མ་གཏོགས་སྡོམ་པ་ལེན་པ་ཡོད་
པར་གསུངས་པའི་གཞུང་གཅིག་ཀྱང་མེད་ན་འདུལ་བའི་བཅས་མཚམས་
ཐམས་ཅད་བྱམས་འཇམ་དབྱངས་ལ་མི་དབང་བར་སངས་རྒྱས་ཁོ་ན་ལ་
དབང་ བ་ ཡིན་ པས་ རང་ བཟོ་ ཁོ་ ནས་ འདུལ་བ་བརྩམས་ན་བསྟན་པ་
དཀྲུག་པའི་རྒྱུར་འགྱུར་རོ། །དེས་ན་བསྟན་དོན་ལ་སེམས་པ་རྣམས་ཀྱིས་
གནས་འདི་ལ་གཟབ་དགོས་སོ། །མཐུན་རྐྱེན་ལུས་ཕུན་སུམ་ཚོགས་པ།
བར་ ཆད་ དེ་ དག་ དང་བྲལ་བ། བསམ་ པ་ ཕུན་ ཚོགས་ སྡོམ་ པ་ དེ་ ལེན་
འདོད་དང་ཐོབ་འདོད་དང་ཐོབ་པར་ཤེས་པ། ངེས་འབྱུང་གི་བསམ་པ་སྟེ་
ཁམས་གསུམ་འཁོར་བ་མཐའ་དག་སྡུག་བསྔལ་གྱི་རང་བཞིན་དུ་མཐོང་
ནས་དེ་ལས་ཐར་འདོད་ཀྱི་བློ་བཅོས་མ་མ་ཡིན་པ་ཞིག་དང༌། རབ་ན་
ཁམས་གསུམ་འཁོར་བ་མཐའ་དག་སྡུག་བསྔལ་ཁོ་ན་ལས་མ་འདས་པར་
ཤེས་ནས་སེམས་ཅན་རྣམས་དེ་ལས་ཐར་བའི་རྫོགས་པའི་སངས་རྒྱས་ཀྱི་
གོ་འཕང་ཐོབ་པར་བྱ་བའི་ཆེད་དུ་སྡོམ་པ་ལེན་སྙམ་པ་དགོས་སོ། །ངེས་པ་
ལྔ་དང་བྲལ་བ་ནི། སེམས་ཅན་ངེས་པ་ལུག་ལས་གཞན་མི་གསོད་སྙམ་པ་
ལྟ་བུ་དང་། ཡན་ལག་ངེས་པ་ཆང་འཐུང་བ་ལས་གཞན་བསྲུང་སྙམ་པ་ལྟ་
བུ་དང༌། ཡུལ་ངེས་པ་ཕ་ཡུལ་ལྟ་བུ་མ་གཏོགས་པར་གཞན་ནས་བསྲུང་
སྙམ་པ་དང་། དུས་ངེས་པ་ཉི་མ་བདུན་ཙམ་བསྲུང་སྙམ་པ་ལྟ་བུ་དང༌། ཚེ་
ངེས་པ་དམག་འཁྲུག་གི་ཚེ་མ་གཏོགས་བསྲུང་སྙམ་པ་ལྟ་བུའི་བསམ་པ་ངེས་
3 8



སྡོམ་གསུམ་བདུད་རྩིའི་ཆུ་གཏེར།
ཅན་ཡོད་ན་སྡོམ་པ་མི་སྐྱེ་བར་གསུངས་ལ། ད་ལྟ་འགའ་ཞིག་གིས་སྡོམ་
པ་བླངས་ནས་ཉི་མ་བདུན་ལ་གུང་ཚིགས་བྱེད་ཅིང་ཚོང་སོགས་མི་བྱེད་
ལ། དེ་ཕན་ཆད་མི་ནུས་ སྙམ་ནས་སྡོམ་པ་ལེན་པ་ལ་མི་སྐྱེའོ། །དེས་ན་
བསམ་པ་ཕུན་ཚོགས་འདི་གལ་ཆེ་བས་ན། མདོར་ན་ཁམས་ གསུམ་གྱི་
འཁོར་བ་ན་ཡིད་གཏད་བྱ་ཐུབ་པ་གཅིག་ཀྱང་མེད་པས་འཁོར་བ་མཐའ་
དག་ལས་ཐར་བའི་མྱང་འདས་སམ་རྫོགས་བྱང་ཐོབ་པར་བྱ་དགོས། དེ་
ཐོབ་ཆེད་དུ་སྡོམ་པ་རང་རང་གི་མི་མཐུན་ཕྱོགས་མཐའ་དག་མ་ཤི་ཚུན་
ཆད་ཡུལ་དུས་གནས་སྐབས་ཐམས་ཅད་དུ་ཡན་ལག་རྣམས་མ་ཚང་བ་མེད་
པར་བསྲུང་ངོ་སྙམ་པའི་བསམ་པ་བསྐྱེད་ནས་སྡོམ་པ་ལེན་དགོས། བསྙེན་
གནས་མ་གཏོགས་པ་གཞན་རྣམས་ལ་འདྲའོ། །རྟགས་ཕུན་སུམ་ཚོགས་པ་
ཁྱིམ་ པའི་ སྡོམ་ པ་ དག་ ལ་ རྒྱན་ གསར་ བས་ མི་ བརྒྱན་ པ་ སོགས་
དགོས། བར་མ་རབ་བྱུང་ཡན་ཆད་ལ་ཕུ་ཐུང་གྱོན་པ་སྐྲ་རིང་བོ་འཇོག་པ་
སོགས་ཁྱིམ་པའི་རྟགས་སྤང་ཞིང་རབ་བྱུང་གི་རྟགས་ཆ་ལུགས་དང་ལྡན་པ་
དགོས་སོ། །ལེན་ཡུལ་བསྙེན་གནས་དགེ་བསྙེན་ཡན་ཆད་ཆོ་ག་ཤེས་པ་
དགོས། དགེ་ཚུལ་ སོགས་ལ་བརྟན་མཁས་ཀྱི་ཡོན་ཏན་གཉིས་ ལྡན་ གྱི་
དགེ་སློང་ཆོ་ག་བློ་ནས་མ་འཁྲུལ་བར་ཐོན་པ་དགོས་ཀྱི་བསྙེན་པར་རྫོགས་
ནས་ལོ་བཅུ་ལོན་པ་ཙམ་གྱིས་མི་ཆོག་གོ །ཁྱད་པར་དུ་བསྙེན་རྫོགས་ལ་
དགེ་འདུན་གྲངས་ཚང་བ་དང་དག་པ་གལ་ཆེ་བས་སྔོན་དུ་གསོ་སྦྱོང་གི་
སྐབས་ལྟར་ཕྱིར་བཅོས་བྱས་ཏེ་ལས་རྫོགས་ ཀྱི་བར་དུ་བསྡམ་བྱའི་ཉེས་
3 9



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བྱས་ཡན་ཆད་ཀྱིས་མ་གོས་པ་ལ་འབད་དགོས་ཏེ། འཁྲུལ་བཅས་ལ་ལས་
མི་ཆགས་པས་ལས་མ་ཆགས་ན་སྡོམ་པ་མི་སྐྱེ་བར་འདུལ་ལུང་དུ་མ་ནས་
གསུངས་སོ། །ལྟུང་བཤགས་སྤྱི་བཤགས་ཙམ་གྱིས་མི་ཆོག་པར་གསུངས་
སོ། །གཉིས་པ་མི་ཉམས་པར་བསྲུང་ཚུལ་ལ་ལྔ་ལས། དང་པོ་ཕྱིའི་རྐྱེན་
གཞན་ལ་བརྟེན་ནས་བསྲུང་ཚུལ་ནི། གནས་ཀྱི་བླ་མ་མཚན་ཉིད་དང་ལྡན་
པ་སོགས་ལས་སྡོམ་པའི་མི་མཐུན་ཕྱོགས་སོགས་བླང་དོར་གྱི་གནས་རྣམས་
ཞིབ་ཏུ་དྲིས་ནས་ཚུལ་བཞིན་དུ་བསྲུང་བའོ། །གཉིས་པ་ནང་གི་བསམ་པ་
ཕུན་ཚོགས་ལ་བརྟེན་ནས་བསྲུང་ཚུལ་ནི། འདུལ་བའི་བསླབ་བྱ་རྣམས་དྲན་
ཤེས་བག་ཡོད་ཀྱི་སྒོ་ནས་བསམ་པ་བརྟན་པོས་རྒྱུན་མི་ཆད་པར་བསྲུང་
བའོ། །གསུམ་པ་མི་མཐུན་ཕྱོགས་ངོ་ཤེས་པའི་སྒོ་ནས་བསྲུང་ཚུལ་བཤད་པ་
ལ། ཁྱིམ་པའི་ཕྱོགས་ཀྱི་སྡོམ་པའི་མི་མཐུན་ཕྱོགས་དང༌། རབ་བྱུང་གི་སྡོམ་
པའི་མི་མཐུན་ཕྱོགས་གཉིས། དང་པོ་ནི། བླང་དོར་རབ་གསལ་ལས། ཉིན་
ཞག་ གཅིག་ གི་བར་དུ་སྲོག་ གཅོད་ དང༌ ། །མ་བྱིན་ལེན་ དང་ འཁྲིག་ པ་
རྫུན་དང་ནི། །ཆང་དང་ ཕྱི་དྲོའི་ཁ་ཟས་མལ་ཆེ་མཐོ། །གླུ་གར་ལ་སོགས་
སྤོང་བ་བསྙེན་གནས་ལགས། །ཞེས་པ་ལྟར་བསྙེན་གནས་གྱི་སྡོམ་པའི་མི་
མཐུན་ཕྱོགས་ནི་རྩ་བ་བཞི་དང་ཡན་ལག་བཞི་དང་བརྒྱད་དོ། །བླང་དོར་
རབ་གསལ་ལས། ཇི་སྲིད་འཚོ་ཡི་བར་དུ་སྲོག་གཅོད་དང༌། །མ་བྱིན་ལེན་
དང་ལོག་པར་གཡེམ་པ་དང་། རྫུན་དུ་སྨྲ་དང་མྱོས་པར་འགྱུར་བའི་ཆང་། །
སྤོང་བ་ཡོངས་རྫོགས་དགེ་བསྙེན་སྡོམ་པར་གསུངས། །ཞེས་པ་ལྟར་དགེ་
4 0



སྡོམ་གསུམ་བདུད་རྩིའི་ཆུ་གཏེར།
བསྙེན་གྱི་སྡོམ་པའི་མི་མཐུན་ཕྱོགས་ལ་ལྔ་ལས། རྩ་བ་བཞི་དང༌། ཆང་དང་
ལྔའོ། །ཆང་ནི་ ཕབས་ བཏབ་ པའི་ འབྲུའི་ཆང་ དང༌ ། དེའི་ སྦྱང་ མ་ དང༌ །
ཕབས་མ་བཏབ་པ་རྒུན་ཆང་དང་། བུར་ཆང་དང༌། དེའི་སྙིགས་མ་དང༌། མེ་
ཏོག་གི་ཆང་སོགས་བཅོས་པའི་ཆང་དེ་དག་ཤེས་བཞིན་དུ་ འཐུང་ན་མིད་
ཐེབས་རེ་རེ་ལ་ལྟུང་བ་རེ་རེའོ། །སྐབས་གཞན་ཐམས་ཅད་དུ་དེ་ལྟར་ཤེས་
པར་བྱའོ། །དེ་ལྔ་ཙམ་ཇི་ སྲིད་འཚོའི་བར་དུ་སྲུང་བར་ཁས་ལེན་པ་ཡིན་
པའི་ཆ་ནས་དགེ་བསྙེན་དུ་བཞག་སྟེ། ཇི་སྐད་དུ་མངོན་པ་མཛོད་ལས། སྤང་
བྱ་ ལྔ་ བརྒྱད་ བཅུ་ དང་ ནི། །ཐམས་ ཅད་ སྤོང་ བ་ མནོས་ པ་ ལས། །དགེ་
བསྙེན་དང་ནི་བསྙེན་གནས་དང༌། །དགེ་ ཚུལ་ དང་ནི་ དགེ་སློང་ཉིད། །
ཅེས་པ་ལྟར་རོ། །དགེ་བསྙེན་ལ་དབྱེ་བ་ནི། མཚལ་མིན་པའི་འདུལ་བ་
བདུད་རྩིའི་ཉིང་ཁུ་ ལས། དགེ་བསྙེན་ལ་སྐྱབས་འགྲོའི་ དགེ་བསྙེན། སྣ་
གཅིག་སྤང་བ། སྣ་འགའ་སྤང་བ། ཕལ་ཆེར་སྤང་བ། ཡོངས་སུ་རྫོགས་པ།
ཚངས་སྤྱོད་ཀྱི་དགེ་བསྙེན། ཡན་ལག་བརྒྱད་ཇི་སྲིད་འཚོའི་བར་བསྲུང་བ་
གོ་མིའི་དགེ་བསྙེན་དང་བདུན་ལ་ཕ་མ་གཉིས་སོ། །འོ་ན་དགེ་བསྙེན་གྱི་
བསླབ་གཞི་ལྔ་ལས་ཕྱོགས་གཅིག་སོགས་སྤང་བ་སོགས་ལ་དགེ་བསྙེན་གྱི་
སྡོམ་པ་དང་ལྡན་ནམ་ཞེ་ན། ས་བཟང་གི་མངོན་པ་ཀུན་བཏུས་ཀྱི་འགྲེལ་བ་
ལས། དགེ་བསྙེན་གྱི་བསླབ་པའི་གཞི་ལྔ་ལས་ཕྱོགས་ གཅིག་ སྲོག་གཅོད་
སྤང་པ་ལྟ་བུ་ལ་སློབ་ན་དགེ་བསྙེན་གྱི་སྡོམ་པ་དང་ལྡན་ཞེས་བྱའམ་ལྡན་པ་
མ་ཡིན་པ་ཞེས་བྱ་ཞེ་ན། མིང་ཆེན་གྱི་མདོར། བཙུན་པ་ཇི་ཙམ་གྱིས་ན་སྣ་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཅིག་ སྤྱོད་པའི་དགེ་བསྙེན་དུ་འགྱུར་བ་ལགས་ཞེས་ སོགས་ ཞུས་པའི་
ལན་དུ། བསླབ་པ་སྣ་གཅིག་སྲུང་ན་སྣ་གཅིག་སྤྱོད་དང༌། གཉིས་སྲུང་ན་
ཕྱོགས་གཅིག་སྤྱོད་པ་དང༌། གསུམ་མམ་བཞི་སྲུང་ན་ཕལ་ཆེར་སྤྱོད་པ་དང་།
ལྔ་ཅར་སྲུང་ན་ཡོངས་སུ་རྫོགས་པར་སྤྱོད་པའི་དགེ་བསྙེན་དུ་གསུངས་པས།
གང་བླངས་པ་སྲུང་བའི་ཆ་ནས་སྡོམ་པ་དང་ལྡན་པ་ཞེས་བྱ་སྟེ། ལྷག་མི་
སྲུང་བའི་ཆ་ནས་ཚུལ་ཁྲིམས་འཆལ་བ་ཞེས་ཀྱང་བྱའོ། །བསླབ་བྱ་གཞན་
མི་སྲུང་ཡང་ གསུམ་ལ་སྐྱབས་སུ་སོང་ན། སྐྱབས་གསུམ་འཛིན་པའི་དགེ་
བསྙེན་དུ་གསུངས། ཞེས་གསུངས་པ་ལྟར་ཤེས་པར་བྱའོ། །
གཉིས་པ་རབ་བྱུང་གི་སྡོམ་པའི་ མི་མཐུན་ཕྱོགས་ གསུམ་ལས།
དང་པོ་དགེ་ཚུལ་གྱི་སྡོམ་པའི་མི་མཐུན་ཕྱོགས་ལ། འདུལ་བ་བདུད་རྩིའི་
ཉིང་ཁུ་ལས། སྤང་བྱ་བཅུ་ཇི་སྲིད་འཚོ་བར་བསྲུང་བའི་དགེ་ཚུལ་ཕ་མའི་
སྡོམ་ པ་ གཉིས། ཞེས་ དང༌། བླང་དོར་ རབ་གསལ་ལས། སྲོག་གཅོད་མ་
བྱིན་ལེན་དང་འཁྲིག་པ་རྫུན། །ཆང་དང་གར་སོགས་ཕྲེང་སོགས་མལ་ཆེན་
མཐོ། །དུས་མིན་ཟས་དང་གསེར་དངུལ་ལེན་པ་རྣམས། །ཇི་སྲིད་འཚོ་བར་
སྤོང་བ་དགེ་ཚུལ་ལོ། །ཞེས་པ་ལྟར་སློབ་དཔོན་ལས་བླངས་བ་ལས་འདས་
པ་བཅུ་དང༌། མཁན་པོ་ལས་བླངས་པ་ལས་འདས་པ་གསུམ་དང་བཅུ་གསུམ་
ཡོད་དེ། དང་པོ་སློབ་དཔོན་ལས་བླངས་པའམ་དངོས་བླངས་པ་ལས་འདས་



སྡོམ་གསུམ་བདུད་རྩིའི་ཆུ་གཏེར། །
པ་ལ་བཅུ་ལས། དང་པོ་སྲོག་གཅོད་པ་ལ་བཞི་ལས། ༡མི་གསོད་པའི་ཕམ་
འདྲའི་ ཉེས་ བྱས། ༢དུད་འགྲོ་ འདེབས་ པ། ༣སྲོག་ཆགས་ དང་ བཅས་ པ་
ལ་ སྤྱོད་ པ། ༤དུད་ འགྲོ་ གསོད་པའོ། །གཉིས་ པ་ ༥མ་ བྱིན་ལེན་ གྱི་ ཕམ་
འདྲའོ། །གསུམ་ པ་༦མི་ཚངས་ སྤྱོད་ ཀྱི་ ཕམ་ འདྲའོ། །བཞི་ བ་ རྫུན་སྨྲ་ བ་
ཡིན་ལ། དེ་ལ་དབྱེ་ན་བཅུ་གསུམ། ༧རྫུན་སྨྲའི་ཕམ་འདྲ། རགཞི་མེད་ཕམ་
པའི་ སྐུར་འདེབས། ༩བག་ ཙམ་ སྐུར་ འདེབས། ༡༠དབྱེན་བྱེད་ པ། ༡༡དེ་
རྗེས་ ཕྱོགས། ༡༢ཁྱིམ་ སུན་ འབྱིན། ༡༣ཤེས་ བཞིན་ གྱི་ རྫུན། ༡༤བཤེས་
ངོར་ བྱེད་ པ། ༡༥འཕྱ་བ། ༡༦ཟས་ཅུང་ ཟད་ ཙམ་ གྱི་ ཕྱིར་ སྟོན་ པའི་ སྐུར་
འདེབས་དང༌། ༡༧ལྷག་མ་སོགས་ཀྱི་སྐུར་འདེབས། ༡༨བསླབ་པ་སྤོང་བ།
༡༩འབྲས་ཆན་འགེབས་པ་དང་བཅུ་གསུམ། རྫུན་སྨྲ་འདི་རྣམས་ཡུལ་དུ་མ་
ལ་སྨྲས་ན་དེ་སྙེད་ཀྱི་ལྟུང་བར་འགྱུར་བར་གསུངས་སོ། །ལྔ་བ་ ༢༠ཆང་
འཐུང་བའོ། དྲུག་པ་གླུ་ གར་ཡིན་ལ། དེ་ལ་གསུམ་༢༡ གླུ་ལེན་པ། ༢༢བྲོ་
གར་བྱེད་པ། ༢༣དགོས་མེད་དུ་རོལ་མོའི་སྒྲ་འབྱིན་པ་དང་གསུམ་མོ། །
བདུན་པ་ཕྲེང་སོགས་ཡིན་ལ། དེ་ལ་བཞི་སྟེ་༢༤རང་དགར་མེ་ཏོག་སོགས་
མཛེས་བྱེད་ཀྱི་ཕྲེང་བ་འཆང་བ། ༢༥ལུས་ལ་དྲི་ཞིམ་བྱུག་པ། ༢༦རྣ་རྒྱན་
སོགས་ རྒྱན་ འདོགས་ པ། ༢༧ ཚོན་ གྱིས་ མཆུ་ སོགས་ ཁ་དོག་བསྒྱུར་བ་
དང༌ བཞིའོ། །བརྒྱད་ པ་ ཁྲི་སྟན་ཆེ་ མཐོའོ། །དེ་ ལ་ བཞི། ༢༨རིན་ ཐང་ ཆེ་
བའི་ཁྲི་བསྟན་ལ་རང་དགར་འདུག་པའམ་༢༩ཉལ་བ་གཉིས་དང་། ༣༠ཁྲི་
སྟན་ཁྲུ་གང་ལས་མཐོ་བ་ལ་རང་དགར་འདུག་པ་དང་ ༣༡ཉལ་བ་གཉིས་ཏེ་
4 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བཞིའོ། །དགུ་བ་ ༣༢ཕྱི་དྲོའི་ཁ་ཟས་ཡིན་ནོ། །བཅུ་པ་ ༣༣གསེར་དངུལ་ལེན་
པའོ། །གཉིས་པ་གསུམ་ནི། ༣༤མཁན་པོར་གསོལ་བ་བཏབ་པ་ཉམས་པ་
ནི། མཁན་པོར་མ་གུས་པ་དང༌། ཆོས་ལྡན་གྱི་བཀའ་བསྒོས་པ་སྒྲུབ་ནུས་
བཞིན་དུ་མི་སྒྲུབ་པ་སོགས་སོ། ། ཕྱོགས་མཐུན་གནས་ཀྱི་བླ་མ་མ་བསྟེན་
པ་སོགས་སོ། །༣༥ཁྱིམ་པའི་རྟགས་ སྤོང་བ་ཉམས་པ་ནི། ཕུ་ཐུང་སོགས་
ཡན་ལག་སྦུབས་ཅན་ཁྱིམ་པའི་གོས་རིགས་དང༌། གོས་དཀར་བོ་དང༌།
ནག་པོ་དང༌། ཁ་ཚར་ཅན་སོགས་གྱོན་པ་སོགས་ལ་བགོ་ཐེབས་རེ་ལ་
བླངས་འདས་དང༌། སྐྲ་དང་ཁ་སྤུ་སོར་གཉིས་ལས་ལྷག་འཇོག་པ་ལ་གྲངས་
ཇི་ སྙེད་ ཀྱི་ བླངས་འདས་ བྱུང་ལ། དེའི་ ཕྱོགས་ མཐུན་ཚོན་ཆེན་ གྱིས་ ཁ་
བསྒྱུར་བའི་གོས་གྱོན་པ་སོགས་སོ། ། ༦རབ་བྱུང་གི་རྟགས་ཉམས་པ་ནི།
བླ་གོས་མཐང་གོས་ སོགས་ སྒྲུབ་ནུས་བཞིན་དུ་མི་སྒྲུབ་ཅིང་མི་བགོ་བ་
དང༌། འུག་སྒྲོ་སོགས་ལས་བྱས་པའི་གོས་གྱོན་པ་སོགས་སྟེ་བླངས་འདས་
སོ་དྲུག་གོ །དེ་དག་རྒྱས་པར་དགེ་སློང་གི་མི་མཐུན་ཕྱོགས་བཤད་སྐབས་
སུ་གསུངས་པ་ཕལ་ཆེར་དགེ་ཚུལ་ལ་ཕམ་འདྲའི་ཉེས་བྱས་དང་བཤགས་
བྱའི་ཉེས་བྱས་དང་བསྡམ་བྱའི་ཉེས་བྱས་ཡིན་པས་སྐབས་དེ་དང་དེར་ཤེས་
པར་བྱའོ། །དགེ་སློང་གི་སྡོམ་པའི་མི་མཐུན་ཕྱོགས་དེ་དག་ལས་དགེ་ཚུལ་
ལ་ལྟུང་མེད་ ཕྱེད་དང་བཅུ་བདུན་ཡོད་དེ། དེའི་སྡོམ་ནི། བྱེ་བྲག་བཤད་
མཛོད་ལས། འཆང་༡བ་༢དང་ནི་འབྲལ་བ་ ༣དང༌། །དེ་བཞིན་ས་ནི་བརྐོ་
བ་༤ དང༌། །རིན་ཆེན་རེག་༥དང་མེ་ལ་རེག༦ །སྤངས་ནས་ཟ་བར་བྱེད་པ་
4



སྡོམ་གསུམ་བདུད་རྩིའི་ཆུ་གཏེར།
༧ དང༌ ། བྱིན་ ལེན་ མ་ བྱས་ ཟ་ བ་ ༨དང༌ ། དེ་ བཞིན་ གསོག་ འཇོག་ ཟ་
བ་༩དང༌། །ལྗོན་ཤིང་འཛེག་༡༠དང་ཤིང་གཅོད་༡༡དང༌། རྩྭ་སྔོན་མི་གཙང་
འདོར་བ་༡༢དང༌། ས་བོན་འཇོམས་༡༡དང་བསླབ་པའི་གཞི །ཞེས་དང༌།
ཟླ་འཇོག་ ༡༣དགོན་པའི་འབྲལ་བ་༡༤ དང༌། །གསོག་འཇོག་བྱེད་༡༥དང་
དགེ་ཚུལ་ཉལ༡༦། །མི་སྨྲ་འགྲོ་༡༧དང་བཅོ་བརྒྱད་དོ། །ཞེས་གསུངས་ལ།
བོད་ན་གྲགས་པའི་སྡོམ་ལྟར་གོས་དང་ལྷུང་བཟེད་ཞག་བཅུ་འཆང་བ་གཉིས་
དང༌། ཤིང་གཅོད་ པ་དང་ས་བོན་འཇོམས་པ་དགེ་སློབ་མ་ལ་རིམ་བཞིན་
བཤགས་བྱ་དང་ལྟུང་མེད་ཡིན་པས་གཉིས་སུ་བྱས་ནས་བཅོ་བརྒྱད་དང༌།
དགེ་སློང་ལ་དེ་གཉིས་བསླབ་གཞི་གཅིག་གིས་བསྡུས་ཤིང་། ནུབ་ལྷག་དགེ་
ཚུལ་དང་ལྷན་ཅིག་ཉལ་བ་ལྟུང་མེད་དང༌། ཁྱིམ་པ་དང་ལྷན་ཅིག་ཉལ་བ་
ཕྱོགས་མཐུན་ཡིན་པས་ཕྱེད་དང་བཅུ་བདུན་ཡིན་ནོ། །སྲོག་གཅོད་བཞི།
ཕམ་འདྲ་གཉིས། རྫུན་སྨྲ་བཅུ་གསུམ། ཆང༌། ཕྱི་དྲོའི་ཁ་ཟས། ཁ་མ་བསྒྱུར་
བའི་གོས་གྱོན་པ་སྟེ་ཉེར་གཉིས་བླངས་འདས་དང་། དེའི་ལྷག་མ་པའི་སྡོམ་
བསྡུས་ཉིས་བརྒྱ་ཕྱེད་དང་བཅོ་ལྔ་ལ་ཕྱོགས་མཐུན་བསྡམ་བྱའི་ཉེས་བྱས་
འབྱུང་བར་གསུངས་སོ། །དགེ་ཚུལ་མའི་སྡོམ་པའི་མི་མཐུན་ཕྱོགས་ ཕར་
ཆེར་དེ་དང་འདྲ་བ་ཡིན་ཏེ། བླང་དོར་རབ་གསལ་འགྲེལ་བ་ལས། འདིས་
དགེ་ཚུལ་མའི་སྡོམ་པ་ལ་ཡང་ཤེས་པར་བྱ་སྟེ་བུད་མེད་ལ་བརྟེན་པ་མ་
གཏོགས་པའི་ཁྱད་པར་གཞན་རྣམས་མཚུངས་པའི་ཕྱིར། ཞེས་གསུངས་སོ། །
གཉིས་པ་དགེ་སློབ་མའི་སྡོམ་པའི་མི་མཐུན་ཕྱོགས་ནི། བླངས་འདས་ཉེར་
4 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཉིས་སམ་ཞེ་བརྒྱད་ཡོད་དེ། དགེ་ཚུལ་སྐབས་དང་འདྲ་བ་བླངས་འདས་
སོ་དྲུག་དང་མི་འདྲ་བ་རྩ་བའི་ཆོས་དྲུག་དང་རྗེས་མཐུན་ཆོས་དྲུག་སྟེ་ཞེ་བརྒྱད་
དོ། །དེ་ལ་རྩ་བའི་ཆོས་དྲུག་ནི། ཁྲིམས་གྲོགས་མེད་པར་གཅིག་པུ་འགྲོ་བ་
དང༌། གཅིག་པུ་ཆུ་བོའི་ཕ་རོལ་ཏུ་བརྒལ་བ་དང་། སྐྱེས་པ་ལ་རེག་པ་དང༌།
སྐྱེས་པ་དང་ལྷན་དུ་ཁྲིམས་གྲོགས་མེད་པར་འདུག་པ་དང༌། སྨྱན་བྱེད་པ་
དང༌། ཟླ་མོ་དགེ་སློང་མའི་ཁ་ན་མ་ཐོ་བ་འཆབ་པ་དང་དྲུག་གོ །རྗེས་མཐུན་
ཆོས་དྲུག་ནི། རང་ གི་ རིན་ པོ་ཆེ་ལ་རུང་བ་མ་ བྱས་ པར་ རེག་པ་དང༌།
འདོམས་ཀྱི་སྤུ་བྲེག་པ་དང༌། ས་རྐོ་བ་དང༌། རྩྭ་སོགས་སྐྱེས་པ་གཅོད་པ་
དང༌། བྱིན་ལེན་མ་བྱས་པར་ཟ་བ་དང༌། གསོག་འཇོག་བྱས་པ་ཟ་བ་དང་
དྲུག་གོ །
༈ གསུམ་པ་དགེ་སློང་ཕའི་སྡོམ་པའི་མི་མཐུན་ཕྱོགས་བཤད་པ་ལ།
ལྟུང་བ་སྡེ་ལྔའི་ཐུན་མོང་གི་ཡན་ལག་བཤད་པ་དང༌། ཐུན་མོང་མ་ཡིན་པ་
རང་རང་གི་ངོ་བོ་དང་ལྷན་ཅིག་བཤད་པ་དང་གཉིས། དང་པོ་ནི། བསླབ་
པའི་ཡན་ལག་ལ། བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་ཞིག་དང༌།
བསླབ་ཚིགས་གཅིག་པ་དང༌། བསླབ་རྒྱུན་གཅིག་པ་དང་། ལས་དང་པོ་བ་
མ་ཡིན་པ་བཞི་ཚང་དགོས། བསམ་པའི་ཡན་ལག་ལ། ཤེས་པ་རང་བཞིན་
དུ་ གནས་ པ། སྨྱོ་ བ། སེམས་ འཁྲུགས་ པ། སྡུག་ བསྔལ་ གྱིས་ གཟིར་ བ།
སྤྲུལ་ཚེ་འདུ་ཤེས་མེད་པ་སྟེ་རང་བཞིན་དུ་མི་གནས་པ་གཙོ་བོ་བཞི་གང་རུང་



སྡོམ་གསུམ་བདུད་རྩིའི་ཆུ་གཏེར།
མ་ ཡིན་ པ་ དགོས་ སོ། །གཉིས་ པ་ ལྟུང་བ་ སྡེ་ ལྔའི་ཐུན་མོང་མ་ ཡིན་ པའི་
ཡན་ལག་རང་རང་གི་ངོ་བོ་དང་ལྷན་ཅིག་བཤད་པ་ལ། བླང་དོར་རབ་གསལ་
ལས། ཕམ་པ་བཞི་དང་ལྷག་མ་བཅུ་གསུམ་དང༌། །སྤང་ལྟུང་སུམ་ཅུ་འབའ་
ཞིག་དགུ་བཅུ་དང༌། །སོར་བཤགས་བཞི་དང་ཉེས་བྱས་བརྒྱ་བཅུ་གཉིས། །
ལ་སོགས་སྤོང་བ་དགེ་སློང་སྡོམ་པར་གསུངས། །ཞེས་པ་ལྟར་ཕམ་པའི་སྡེ་
བཤད་པ། ལྷག་མའི་སྡེ་བཤད་པ། སྤང་ལྟུང་གི་སྡེ་བཤད་པ། སོར་བཤགས་
བཤད་པ། བཤགས་བྱའི་ཉེས་བྱས་བཤད་པ་དང་ལྔ། དང་པོ་ཕམ་པའི་སྡེ་ལ་
བཞི་ལས། དང་པོ་མི་ཚངས་སྤྱོད་ཀྱི་ཕམ་པའི་སྡེ་ནི། གླེང་གཞི་ནི། བཅོམ་
ལྡན་ འདས་ ཟག་ མེད་ ཀྱི་ ཡེ་ ཤེས་ ཐུགས་ སུ་ ཆུད་ ནས་ དགུང་ ལོ་ བཅུ་
གསུམ་པ་ལ་བབ་པའི་ཚེ་ཡུལ་སྤོང་བྱེད་དུ་དགེ་སློང་བཟང་བྱིན་གྱིས་སྔར་གྱི་
ཁྱིམ་ ཐབ་ ལ་ མི་ ཚངས་ པར་ སྤྱད་པ་ ལ་ བརྟེན་ ནས་ མི་ ཚངས་
སྤྱོད་ཀྱི་ཕམ་པ་བཅས་ལ། གཞིའི་ཡན་ལག་ཐུན་མོང་མ་ཡིན་པ་ནི་རང་གི་
རྨ་ སྒོ་གཉིས་དང༌། གཞན་བུད་མེད་དང་སྐྱེས་པ་དང་དུད་འགྲོ་སོགས་ཀྱི་
ལུས་སྟོད་སྨད་གང་རུང་ཕྱེད་ཡན་ཆད་ཚང་བ་ཤི་བའི་རོ་སོགས་ཀྱི་རྨ་སྒོ་
གསུམ་གང་རུང་ནད་སོགས་ཀྱིས་མ་ཉམས་པར་དང་པོའི་མཚམས་ལས་
འདས་པར་རང་གི་ནོར་བུ་བཅུག་པ་དང༌། རང་གི་ཁ་དང་བཤང་ལམ་དུ་
གཞན་གྱི་ནོར་བུ་བཅུག་ནས་རྩོལ་བ་ན་མཐར་ཐུག་རེག་པ་དེ་ལས་བྱུང་བའི་
བདེ་བ་ལུས་ཤེས་ཀྱིས་མྱོང་ཞིང་ཡིད་ཀྱིས་བདག་གིར་བྱས་ནའོ། །དེ་ཡང་
ཕོ་མོ་སོགས་ཀྱི་ཁྱད་པར་མེད་པར་རང་གི་རྨ་སྒོ་གཉིས་དང་གཞན་ཕོའི་རྨ་སྒོ་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཉིས་དང་མོའི་རྨ་སྒོ་གསུམ་གང་ལ་མི་ཚངས་པར་སྤྱོད་ན་ཕམ་པ་འབྱུང་
སྟེ། སྡོམ་གསུམ་དྭངས་གསལ་མེ་ལོང་ལས། རང་གི་རྨ་སྒོ་གཉིས་དང༌།
གཞན་དུད་འགྲོ་སོགས་ཀྱི་ལུས་སྟོད་སྨད་གང་རུང་ཕྱེད་ཡན་ཆད་ཚང་བ་ཤི་
བའི་རོ་སོགས་ཀྱི་རྨ་སྒོ་གསུམ། ཞེས་སོགས་དང༌། འདུལ་མཛོད་རྒྱ་མཚོའི་
བདག་ཉིད་ཀུན་མཁྱེན་མཚོ་སྣ་བས་མཛད་པའི་འདུལ་ཊཱིཀ་ཉི་ཟེར་ལས།
ལམ་གསུམ་ལས་གང་ཡང་རུང་བ་ནི་དེར་རོ་ཁའམ་གཤང་བའི་ལམ་དུའོ། །
ཞེས་དང༌། རྣམ་ཤེས་ལེན་མྱོང་ཡན་ཆད་ཡིན་པ་སྟེ། སྐྱེས་པ་ཉིད་དང༌། མ་
ནིང་ཉིད་དང་། རོ་ཉིད་དང༌། ཞེས་ཕོའི་རྨ་སྒོ་མ་ཟད་མ་ནིང་དང་རོའི་རྨ་སྒོ་
ལ་སྤྱོད་ན་ཕམ་པ་འབྱུང་བར་གསུངས་སོ། །ཡང་འདུལ་བ་མདོ་རྩའི་རྣམ་
བཤད་ཟླ་ཟེར་ལས། དགེ་སློང་གི་རང་བསྟེན་པར་བྱ་བ་སྟེ་རང་གི་ཁའམ་
བཤང་ལམ་དུ་རང་གི་ཟག་བྱེད་བཅུག་ན་ཡང་ན་སྨད་པ་མེད་དོ་ཞེས་སྦྱར་
ཏེ་ཕམ་ པར་ འགྱུར་ རོ། །ཞེས་ དང༌། འདུལ་ བ་བདུད་རྩིའི་ཉིང་ཁུ་ ལས།
ལས་དང་པོ་མ་ཡིན་པའི་དགེ་སློང་གིས་མི་དང་མི་མ་ཡིན་པ་དང་། སྐྱེས་པ་
དང༌། བུད་མེད་དང༌། མ་ནིང་དང༌། རང་ གཞན་ གང་ རུང་ གི་ ཁའམ་
གཤང་ལམ་མམ། མོའི་དབང་བོ་སྟེ་རྨའི་སྒོ་གསུམ་གང་རུང་ནད་ལ་སོགས་
པས་མ་ཉམས་པར་རང་གི་དབང་པོ་མ་ཉམས་པས་བཅུག་རེག་བདེ་བ་ཉམས་
སུ་མྱོང་བར་བྱས་ན་དངོས་གཞིའོ། །ཞེས་རང་གཞན་གྱི་རྨའི་སྒོ་གང་ལ་མི་
ཚང་བར་སྤྱོད་ན་ཕམ་པ་འབྱུང་བར་གསུངས་སོ། །ཧ་ཅང་སྙིགས་མའི་དུས་
སུ་འདི་ཡང་ཤེས་པར་བྱ་དགོས་སོ། །གཉིས་པ་མ་བྱིན་ལེན་ནི། གླེང་གཞི་
48



སྡོམ་གསུམ་བདུད་རྩིའི་ཆུ་གཏེར།
རྒྱལ་བོའི་ཁབ་ཏུ་དགེ་སློང་ནོར་ཅན་གྱིས་མ་བྱིན་པར་བླངས་པ་ལ་བརྟེན་
ནས་ཕམ་པ་འདི་བཅས་ལ། གཞིའི་ཡན་ལག་ཡུལ་དུས་དེ་བརྐུ་ཡུལ་རྐུ་
མཁན་གཉིས་ཀ་ལ་ལྟོས་པའི་དངུལ་ཞོ་གང་ཡན་གྱི་རིན་ཐང་ཚང་བ། གཡོས་
སུ་བྱས་པའི་ཁ་ཟས་དང་དུར་ཁྲོད་ཀྱི་རྫས་སོགས་ལྟ་བུ་དམན་པ་མ་ཡིན་པ།
བདག་པོ་རང་ལས་ནོར་ཐ་དད་པས་བདག་ཏུ་བཟུང་བ། བསམ་པའི་ཡན་
ལག་དེ་ལྟར་ཤེས་བཞིན་དུ་བདག་པོ་དང་གཏན་དུ་འབྲལ་ཏེ་བདག་གིར་
བྱེད་འདོད་ཀྱིས། སྦྱོར་བའི་ཡན་ལག་རང་ངམ་བསྐོས་པས་སྦྱོར་བ་གཅིག་
གི་ནང་དུ་ཆད་པ་འཇོག་པ་སོགས་མཐུས་དང་རྫས་བཅོལ་བ་དང་བསྐྱིས་
པ་དང་གྲུ་བཙས་གླ་རྔན་སོགས་སྒྱུ་ཐབས་ཀྱིས་མི་སྟེར་བར། མཐར་ཐུག་
གི་ཡན་ལག་རང་ངམ་བཅོལ་ཡུལ་ལ་ཐོབ་བློ་སྐྱེས་པ་ནའོ། །འདིའི་མཐུས་
རྐུ་བ་བླ་དཔོན་སོགས་དབང་ཆེ་བ་རྣམས་དང༌། ཕྱི་མ་ཐམས་ཅད་ལ་འབྱུང་
ཉེ་ཞིང་། རང་གི་རྫས་གཞན་གྱིས་བརྐུས་པའང་རང་གི་བློས་བཏང་ཞིང་རྐུན་
མས་ བདག་ཏུ་ བཟུང་ བའི་ རྗེས་ སུ་ སླར་ བླངས་ ནའང་ ཕམ་ པ་ འབྱུང་བའི་
གནས་ཡོད་པར་གསུངས་པས་འདི་ལ་ཡང་གཟབ་པར་བྱའོ། །གསུམ་པ་
སྲོག་གཅོད་ཀྱི་ཕམ་པ་ནི། གླེང་གཞི་ཡུལ་སྤོང་བྱེད་དུ་ཆུ་ཀླུང་ཡིད་འོང་ལྡན་
གྱི་འགྲམ་དུ་དགེ་སློང་རབ་ཏུ་མང་པོས་དགེ་སློང་གསོད་པར་བྱེད་པ་ལ་
བརྟེན་ ནས་ ཕམ་ པ་ འདི་ བཅས་ ལ། གཞི་རྒྱུད་ ཐ་དད་ པའི་ མི་དང་ མིར་
ཆགས་ པ་ གང་ རུང་ བསམ་ པ་ འདུ་ཤེས་མ་འཁྲུལ་བའི་སྒོ་ནས། བསམ་
བཞིན་དུ་སྦྱོར་བ་དུག་མཚོན་ངན་སྔགས་སོགས་ཀྱིས་གསོད་དུ་བཅུག་པ།
49



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མཐར་ཐུག་བསད་བྱ་དེ་རང་གི་སྔར་གསོད་སེམས་མ་ལོག་གོང་དུ་ཤི་བ་
ནའོ། །བཞི་བ་མི་ཆོས་བླ་མ་སྨྲ་བའི་ཕམ་པ་ནི། གླེང་གཞི་ཉ་བའི་གྲོང་དུ་
དགེ་སློང་ལྔ་བརྒྱས་མི་ཆོས་བླ་མ་རྫུན་དུ་སྨྲས་ནས་འོད་མ་ཅན་གྱི་གྲོང་དུ་
ཕམ་པ་ འདི་བཅས་ལ། གཞི་སྨྲ་ཡུལ་ཆོས་བདུན་ལྡན་ལ་ རང་དོན་དུ་ཞི་
གནས་ཡན་ཆད་ཀྱི་ཡོན་ཏན་མངོན་ཤེས་སོགས་བསམ་པ་དེ་དག་མ་ཐོབ་
པར་ཤེས་བཞིན་དུ་འདུ་ཤེས་བསྒྱུར་འདོད་ཀྱིས། སྦྱོར་བ་དེ་དག་ཐོབ་པོ་
ཞེས་པའམ་མངོན་ཤེས་ཀྱི་འབྲས་བུ་ལྷ་དང་ཡི་དྭགས་སོགས་བདག་གིས་
མཐོང་ངོ་དེ་དང་གཏམ་བྱས་སོ། །ཞེས་སོགས་ངག་མཚན་ཉིད་ལྔ་ལྡན་གྱིས་
སྨྲ་བ་དང༌། གཞན་གྱིས་ཁྱོད་ཀྱིས་དེ་དག་ཐོབ་པའམ་མཐོང་ངམ་ཟེར་བ་
ངག་གིས་དང་དུ་བླངས་པ། མཐར་ཐུག་གཞན་གྱིས་དོན་གོ་བ་ནའོ། །དེ་
ལྟར་ན་གཞི་བསམ་པ་སྦྱོར་བ་མཐར་ཐུག་གི་ཡན་ལག་ནི་སོར་བཤགས་
ཡན་སྦྱོར་དགོས་པར་ཤེས་པར་བྱའོ། །ཡུལ་གྱི་ཆོས་བདུན་ལྡན་ནི། མི་ཡིན་
པ། སྨྲ་ཤེས་པ། དོན་གོ་བ། ཤེས་པ་རང་བཞིན་དུ་གནས་པ། མ་ནིང་དང་
མཚན་གཉིས་མ་ཡིན་པ་སྟེ་ཐ་སྙད་ལྔ་དང་ལྡན་པ། ལུས་ཐ་མལ་དུ་གནས་པ།
རང་ ལས་ རྒྱུད་ ཐ་དད་པའོ། །ངག་མཚན་ཉིད་ལྔ་ ལྡན་ནི། ངག་ ཡིན་ པ།
རང་གི་ཡིན་པ། བདག་ཉིད་དང་འབྲེལ་བ། མ་ནོར་བ། གསལ་བར་སྨྲ་བ་
ལྔ་དང་ལྡན་པའོ། །ཕ་རོལ་བོའི་མངོན་སུམ་དུ་སྨྲ་བ་བསྣན་ན་དྲུག་ལྡན་ཟེར་
རོ། །འདི་བཞི་དགེ་ཚུལ་ལ་ཕམ་འདྲའི་ཉེས་བྱས་ཡིན་ཏེ། འདུལ་བ་བདུད་
རྩིའི་ཉིང་ཁུ་ལས། དགེ་ཚུལ་ལ་ཕམ་པ་དང་འདྲ་བའི་ཉེས་བྱས་སོ། །ཞེས་
50



སྡོམ་གསུམ་བདུད་རྩིའི་ཆུ་གཏེར།
གསུངས་སོ། ། །
གཉིས་པ་ལྷག་མའི་སྡེ་ལ་བཅུ་གསུམ་ལས། ༡ ཁུ་བ་འབྱིན་པའི་ལྷག་
མ་ནི། རྨ་སྒོ་གསུམ་ལས་གཞན་པའི་རང་གཞན་གྱི་ལུས་ཀྱི་ཡན་ལག་གང་
གི་ཤ་རུས་སུ་ངོ་ཤེས་པ་ཡན་ཆད་ལ་རང་གི་ནོར་བུ་རྩལ་དྲུད་བྱས་ཏེ།
བསམ་བཞིན་དུ་ཁུ་བ་འབྱིན་སེམས་ཀྱིས་རང་གི་ཁུ་བ་དང་པོའི་གནས་ནས་
ཕྱུང་བ་ན་ཁུ་བ་འབྱིན་པའི་ལྷག་མའོ། །དགག་བྱ་ནི་ས་བོན་གྱིས་བསྐྱེད་
པའི་ འདོད་ ཆགས་ འཕེལ་ བའོ། ། ༢ བུད་ མེད་ མཚན་ དོན་ བྱེད་ནུས་ པ་
བརྟེན་ རུང་ ཐ་མལ་ དུ་ གནས་ པའི་ རྨ་ སྒོ་ གསུམ་ ལས་ གཞན་ པའི་ ལུས་
དངོས་མ་ཉམས་པའམ་སྐྱའམ་དེ་དང་འབྲེལ་བའི་གོས་སོགས་ལ་རང་གི་
ནོར་བུ་ལས་གཞན་པའི་ལུས་མ་ཉམས་པས། འདུ་ཤེས་མ་འཁྲུལ་ཞིང་
ཆགས་སེམས་ཀྱིས། རེག་གམ་གཞན་གྱི་རེག་པ་དང་དུ་ལེན་པའི་སྒོ་ནས།
རེག་ པའི་ བདེ་བ་བདག་གིར་བྱེད་པ་ན་རེག་པའི་ལྷག་མའོ། ། ༣ གཞི་
བུད་མེད་སྔ་མ་ལྟ་བུ་དོན་གོ་བ་རྫུ་ འཕྲུལ་ཅན་མ་ཡིན་པ་ལ་ཡུལ་དུས་
དེར་འཁྲིག་པར་གྲགས་པ་འཁྲིག་པའི་སྨྲ་བའི་བདེ་བ་མྱོང་འདོད་ཀྱིས་འདུ་
ཤེས་མ་འཁྲུལ་བའི་སྒོ་ནས་ངག་མཚན་ཉིད་ལྔ་ལྡན་གྱིས་སྨྲས་པ་ཡུལ་དེས་
དོན་གོ་བ་ན་འཁྲིག་ཚིག་སྨྲ་བའི་ལྷག་མའོ། །༤ བཅས་ལྡན་དགེ་སློང་གིས་
བུད་མེད་སྔ་མ་ལྟ་བུ་ལ་བདག་ལ་འཁྲིག་པའི་བསྙེན་བཀུར་ན་བསྙེན་བཀུར་
མཆོག་གོ་ཞེས་ངག་མཚན་ཉིད་ལྔ་ལྡན་གྱིས་སྨྲས་པའམ། གཞན་གྱིས་སྨྲས་
པ་ ངག་ གིས་ དང་དུ་ལེན་པ་ན་ ཡུལ་ གྱིས་ དོན་ གོ་བ་ན་བསྙེན་བཀུར་
5 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བསྔགས་ པའི་ ལྷག་ མའོ། །༥ ཡུལ་ སྐྱེས་ པ་ བུད་ མེད་ རང༌ ལས་ རྒྱུད་
ཐ་དད་པ་མཚན་རྟེན་དུ་རུང་བ་སྨྱན་ནམ་གཉེན་བསྒྲིགས་པའམ་མི་མཐུན་པ་
མཐུན་པར་བསམ་བཞིན་དུ་བྱེད་འདོད་ཀྱིས་འཕྲིན་ ཕར་ཚུར་ལན་གསུམ་
སྤྲིང་ཡིག་སོགས་ཀྱིས་སྐྱེལ་བས་བསྟེན་བྱ་སྟེན་བྱེད་སྤྱད་པ་ན་སྨྱན་བྱེད་པའི་
ལྷག་ མའོ། །༦ གནས་ རང་ གཞན་ གང་ རུང་ གིས་བཙལ་བ། སྲོག་ཆགས་
དང་གཞན་དང་རྩོད་པ་དང་ཆུ་སོགས་ཀྱིས་མི་བརྟན་པའི་མ་དག་པ་གསུམ་
དང་དགེ་འདུན་ལ་མ་བསྟན་༼དགེ་འདུན་ལས་ གནང་བ་མ་ཐོབ་པར༽
པར་འདུ་ཤེས་མ་འཁྲུལ་ཞིང་དཀོན་མཆོག་མིན་པ་བདག་པོ་གཅིག་གི་དོན་
འབྲལ་བ་༡༤ དང༌། །གསོག་འཇོག་བྱེད་༡༥དང་དགེ་ཚུལ་ཉལ༡༦། །མི་སྨྲ་
ཀྱིས་ལྷག་པའི་ཁང་བ་ རང་ངམ་བསྐོས་པས་བརྩིགས་སྟེ་ཕལ་ཆེར་གྲུབ་
ཟིན་པ་ན་ཁང་བའི་ལྷག་མའོ། །༧ གཞི་མ་དག་པ་དགེ་འདུན་ལ་མ་བསྟན་
པར་དཀོན་མཆོག་གམ་བདག་པོ་བཞིར་ལོངས་ཀྱི་དོན་དུ་སྤྱོད་ལམ་བཞི་
ཤོང་བ་ཡན་ཆད་ཀྱི་ཁང་བ་བརྩིགས་སྟེ་ཕལ་ཆེར་གྲུབ་ཟིན་པ་ན་ཁང་ཆེན་
གྱི་ལྷག་མའོ། །འདུལ་བ་བདུད་རྩིའི་ཉིང་ཁུ་ལས་ཁང་ཆེན་ཚད་མེད་ཅེས་
བཤད་དོ། །ར དགེ་སློང་མཚན་ཉིད་དང་ལྟ་བ་མཐུན་པ་བསྙེན་རྫོགས་ཀྱི་
སྡོམ་པ་གསོར་རུང་དང་ལྡན་པའམ་མི་མཐུན་པ་སྡོམ་པ་རྣམ་དག་དང་ལྡན་
པ་ཐ་སྙད་གསུམ་༼སྨྲ་ཤེས་པ་དོན་གོ་བ་ཤེས་པ་རང་བཞིན་དུ་གནས་པ།༽
ལྡན་ལུས་ཐ་མལ་དུ་གནས་པ་ལ་ཉམས་འདོད་ཀྱི་བསམ་པས་གོ་ཡུལ་ཐ་
སྙད་ལྔ་ལྡན་ལ་ངག་མཚན་ཉིད་ལྔ་ལྡན་གྱིས་བྱེད་པ་པོ་དང་བྱ་བ་སྦྱར་ཏེ་
5 2



སྡོམ་གསུམ་བདུད་རྩིའི་ཆུ་གཏེར།
ཕམ་པ་བྱུང་བ་གསལ་བར་སྨྲས་པ་ཡུལ་གྱིས་དོན་གོ་བ་ན་གཞི་མེད་སྐུར་
འདེབས་ཀྱི་ལྷག་མའོ། །༩ ཡན་ལག་གཞན་སྔ་མ་དང་འདྲ་བ་ལ་བྱེད་པ་
པོ་དང་མ་སྦྱར་བར་སྨྲ་བ་ན་དོན་གོ་བ་ན་བག་ཙམ་གྱི་ལྷག་མའོ། །༡༠ཆོས་
ཕྱོགས་ལས་ཆོས་མིན་པའི་ཕྱོགས་སུ་འབྱེད་པ་ལ་དགེ་འདུན་གྱི་བཞམས་
བསྒོ་དང་གསོལ་བཞིའི་ལས་ཏེ་བཟློག་པ་ལྔས་བཟློག་པ་ན་ཤེས་བཞིན་དུ་
བརྗོད་པ་གསུམ་པའི་མཐའ་ལ་མི་གཏོང་ན་དགེ་འདུན་དབྱེན་གྱི་ལྷག་མའོ། །
༡༡ དབྱེན་བྱེད་པ་དེའི་གྲོགས་བྱེད་པའི་དགེ་སློང་ལ་བཟློག་པ་ལས་བཟློག་པ་
ན་བརྗོད་པ་གསུམ་པའི་མཐའ་ལ་མི་གཏོང་ན་རྗེས་སུ་ཕྱོགས་པའི་ལྷག་མའོ། །
༡༢ དགེ་སློང་ཚུལ་ཁྲིམས་དང་འགལ་བར་ཞུགས་ཏེ་ཁྱིམ་པ་སུན་འབྱིན་པ་
ལ་དགེ་འདུན་གྱིས་བསྐྲད་པ་ནན་ཏུར་བྱས་པ་ན་འགྲོ་བ་བཞིས་སྐུར་བ་
བཏབ་པ་རྐྱེན་ལྔས་བཟློག་ཀྱང་སྔར་ལྟར་མི་གཏོང་བ་ཁྱིམ་སུན་འབྱིན་པའི་
ལྷག་མའོ། །འགྲོ་བ་བཞི་ནི། འདུན་པ་སྟེ་བསྙེན་བཀུར་ལ་ཆགས་པ་དང༌།
ཞེ་སྡང་གི་འགྲོ་བ་ཞེ་སྡང་ཆེ་བ་དང༌། གཏི་མུག་གི་འགྲོ་བ་དོན་མི་ཤེས་པ་
དང༌། འཇིགས་པའི་འགྲོ་བ་རྒྱལ་པོ་སོགས་ཀྱི་ཆད་པས་འཇིགས་པའོ། །
༡༣ དགེ་སློང་གིས་དགེ་སློང་གཞན་ལ་བསླབ་པའི་གཞི་གླེང་བ་ན་ཤེས་
བཞིན་དུ་བདག་ལ་མ་གླེང་ཞེས་སོགས་མི་འདོད་པའི་ཚིག་སྨྲས་པ་བཟློག་པ་
ལྔས་ བཟློག་ ཀྱང་ མི་ གཏོང་ན་བཀའ་བློ་མི་བདེ་བའི་ལྷག་མའོ། །ཕམ་
ལྷག་འདི་དག་གི་ཡན་ལག་གཅིག་མ་ཚང་བ་སོགས་ཡིན་ན་རང་རང་གི་སྡེར་
གཏོགས་པའི་སྦོམ་པོ་ཡིན་ནོ། །སྐབས་འདིར་འདུལ་བ་བདུད་རྩིའི་ཉིང་ཁུ་
5 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ། །
ལས། དབེན་པ་སྐྱབས་ཡོད་འདུག་པའོ། །ཞེས་པས་མ་ངེས་པའི་སྡེ་གཉིས་
བཤད་ཅེས་གསུངས་སོ། །
གསུམ་པ་ལྟུང་བྱེད་ལ་གཉིས་ལས་སྤང་ལྟུང་ལ། ༡ དགེ་
སློང་སྲ་བརྐྱང་མ་བཏང་བས་ཤེས་བཞིན་དུ་ཁ་སྐོང་གི་རེ་བ་མེད་པའི་གོས་ཁྲུ་
གང་ ཡན་ ལོངས་ པ་ བྱིན་ རླབས་ སོགས་ མ་ བྱས་ པ་ རང་ ངམ་ བྱིན་
རླབས་བྱས་ཀྱང་ཤན་སྟོབས་གང་རུང་གིས་ཞག་བཅུར་འཆང་སྟེ་ཞག་བཅུ་
གཅིག་སྐྱ་རེངས་ཤར་ན་ཞག་བཅུ་འཆང་སྤང་གི་ལྟུང་བའོ། །སྐབས་འདིའི་
སྐྱ་རེངས་ཤར་ ཚད་ནི། ཇི་སྐད་དུ། ཐུན་གསུམ་ཐ་མའི་དང་པོའི་མཇུག །
ཅེས་སོ། །སྐབས་འདིར་གོས་བྱིན་རླབས་བྱེད་ཚུལ་ནི། སྣམ་སྦྱར་ལྟ་བུ་ལ་
ཡུལ་བསླབ་པ་རྒན་ན་ཕྱག་གསུམ་འཚལ་ཏེ་བསྟན་པ་རིན་པོ་ཆེ་གསལ་བྱེད་
དམ་པར་གྱུར་པ་གནས་བརྟན་འདུལ་བ་འཛིན་པ་གོས་བྱིན་རླབས་ཀྱི་ཆོ་ག་
ལ་ཐུགས་གཏད་པར་ཞུ། ཞེས་སྙན་གསན་ཞུ། དེས་ཆོས་བཞིན་འདུལ་བ་
བཞིན་མཛད་པར་ཞུ། ཞེས་བརྗོད། དེ་ནས་ གཉིས་ ཀས་ སྣམ་སྦྱར་གྱི་སྣེ་
ནས་ལག་པ་གཡས་ སྟེང་དང་གཡོན་འོག་མ་བྱས་ནས་བཟུང་སྟེ། གནས་
བརྟན་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བས་ཆོས་
གོས་བགྱིས་ལེགས་པ་རུང་བ་སྤྱད་པར་འོས་པ་འདི་ཆོས་གོས་སྣམ་སྦྱར་དུ་
བྱིན་གྱིས་བརླབས་པོ། །ཞེས་ལན་གསུམ། ཐབས་ལེགས་བྱ། གཏང་རག་
གི་ཕྱག་གསུམ་འཚལ་ཏེ། བསྟན་པ་རིན་པོ་ཆེ་ནས། ཐུགས་གཏད་པ་བཀའ་
54



སྡོམ་གསུམ་བདུད་རྩིའི་ཆུ་གཏེར།
དྲིན་ཆེ་ལགས་ཞེས་བརྗོད་པ་ན། ཡུལ་ གྱིས་ཆོས་བཞིན། ནས། མཛད་པ་
ངོ་མཚར་ཆེ་སོགས་བརྗོད། གཞོན་ན་ཕྱག་མི་བྱ་བར་ཐང་ཤད་གསུམ་བྱ།
འཚོ་བའི་ཡོ་བྱད་གཞན་བླ་གོས། མཐང་གོས། ཤམ་ཐབས། ཤམ་ཐབས་
ཀྱི་གཟན། རྡུལ་ གཟན། རྡུལ་ གཟན་ གྱི་ གཟན། གདོང་ ཕྱིས། རྣག་ གཟན།
གཡན་ པ་ དགབ་ པ། སྐྲ་ བཟེད། གདིང༌ བ། དབྱར་ གྱི་ རས་ཆེན་ སོགས་
ལའང་མིང་སྤོ་བ་མ་གཏོགས་འདྲའོ། །རྒྱུའི་བྱིན་རླབས་ཆགས་པ་ལ་ཁ་སྐོང་
གི་རེ་བ་མེད་ན་མི་ཆགས་པས་རྐྱེན་དབང་གིས་མ་འཛོམས་པ་ལྟ་བུ་ལ་རྐྱེན་
གྱིས་བྱིན་རླབས་བྱས་ན་ལེགས་པ་ཡིན་པར་གསུངས་པས་དེའི་ཚུལ་ནི།
ཆོས་གོས་འདི་ནི་སྣམ་སྦྱར་དུ་བྱིན་གྱིས་བརླབས་པོ་ཞེས་སོགས་བརྗོད་
དོ། །ཆོས་གོས་དངོས་དེ་ཡོད་བཞིན་དུ་རྒྱུ་དང་རྐྱེན་གྱིས་བྱིན་རླབས་བྱས་ན་
མི་ ཆགས་ སོ། །ལྷག་ པ་ དང༌ ། མཁོ་ བའི་ ཡོ་ བྱད་ ལ་ རིམ་ བཞིན་གཞན་
དང་རང་གཞན་གཉིས་ཀའི་བསམ་པ་དགོས་པས་དེ་དཀའ་ལ། དེས་ན་རང་
ལ་ཡོ་བྱད་ཅི་བྱུང་ཡང་རང་རྒྱུད་ཀྱི་ལུང་གི་ཆོས་སམ་དཀོན་མཆོག་ལ་ཕུལ་ཏེ།
ལོངས་ སྤྱོད་ ཚེ་ སེམས་ ཅན་ གྱི་ དོན་ སྒྲུབ་ པའི་ ཕྱིར་ དུ་ སྤྱོད་སྙམ་ པ་
སོགས་བྱས་ན་སྤང་ལྟུང་ཕལ་ཆེར་མི་འབྱུང་བས་ཤིན་ཏུ་ལེགས་སོ། །བྱིན་
རླབས་དབྱུང་ཚུལ་ནི། གཞན་སྔར་ལྟར་ལ་བདག་དགེ་སློང་མིང་འདི་ཞེས་
བགྱི་བས་གོས་བགྱིས་ལེགས་པ་རུང་པ་སྤྱད་པར་འོས་པ་འདི་ཆོས་གོས་སྣམ་
སྦྱར་དུ་བྱིན་གྱིས་བརླབས་པ་ལས་དེ་ལྟ་བས་ན་དངོས་པོ་དེ་སླར་དབྱུང་བར་
བགྱིའོ། །ཞེས་ ལན་ གསུམ་ བརྗོད་ དོ། ། རྐྱེན་ དབང་ གིས་ ཆོས་ གོས་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དང་བྲལ་ཏེ་གནས་སུ་ཕྱིན་མ་ནུས་པ་ལྟ་བུའི་ཚེ་ལྷ་དགོངས་སུ་གསོལ་བྱས་
ཏེ་དབྱུང་འཇུག་བྱས་ན་ཆོག་མོད་གཞན་གྱི་དུས་སུ་དབྱུང་འཇུག་ཐམས་ཅད་
དགེ་སློང་གི་མདུན་དུ་བྱ་དགོས་སོ། །༢ དགེ་སློང་གིས་ཆོས་གོས་གསུམ་
གང་རུང་གི་བྱིན་རླབས་ཅན་འཇིགས་བཅས་དང་སྲ་བརྐྱང་བཏིང་བ་མ་ཡིན་
པར་ཤེས་བཞིན་དུ་མཚམས་ཐ་དད་དུ་གནས་ཏེ་ཞག་གཅིག་གི་སྐྱ་རེངས་
ཤར་བ་ན་འབྲལ་བའི་སྤང་ལྟུང་ཡིན་ནོ། །༣ སྲ་བརྐྱང་མ་བཏིང་བ་དང་
གོས་མ་ཚང་བས་ཁ་སྐོང་གི་རེ་བ་དང་བཅས་པའི་གོས་ཁྲུ་གང་ལོངས་ཤིང་
འཁོར་གསུམ་མི་ཁེབས་པ་བྱིན་གྱིས་མ་བརླབས་པའམ་བརླབས་ཀྱང་འདུ་
ཤེས་མ་འཁྲུལ་བས་རང་ངམ་ཤན་སྟོབས་ཀྱིས་ཞག་སུམ་ཅུ་བར་མ་ཆད་དུ་
བཞག་སྟེ་ཞག་སོ་གཅིག་གི་སྐྱ་རེངས་ཤར་བ་ན་ཟླ་འཇོག་གི་སྤང་བའོ། །
༤ དགེ་སློང་གིས་རང་གི་གོས་རྙིང་བ་གང་ཡང་རུང་བ་དགེ་སློང་མ་ཐ་སྙད་
བདུན་ལྡན་ལ་དེར་ཤེས་བཞིན་དུ་འཁྲུ་འཚེད་འཆག་གསུམ་གང་རུང་བྱེད་
བཅུག་པ་ན་དེས་ཕྱོགས་གཅིག་ཙམ་མན་ཆད་བྱས་ཟིན་པ་ན་འཁྲུར་འཇུག་
གི་སྤང་བའོ། །ཐ་སྙད་བདུན་ལྡན་ནི། བསྙེན་རྫོགས་ཀྱི་སྡོམ་པ་དང་ལྡན་པ།
ལྟ་བ་མཐུན་པ། མཚན་བསྟེན་དུ་རུང་བ། ལུས་ཐ་མལ་དུ་གནས་པ། ཐ་
སྙད་ གསུམ་ ལྡན། ཉེ་ དུ་ མིན་ པ། རྫུ་ འཕྲུལ་གྱིས་ ཆོས་ ཅན་ མིན་ པའོ། །
ལུས་བསྟེན་རུང་བསྣན་ན་བརྒྱད་དོ། །༥ དགེ་སློང་མ་སྔ་མ་ལྟ་བུ་ལ་གོས་
རུང་བ་ཚད་ལྡན་བསླངས་ཏེ་ཐོབ་པ་ན་དགེ་སློང་མ་ལས་གོས་ལེན་པའི་སྤང་
པའོ། །༦ དགེ་ སློང་ རང་ ལ་ ཆོས་ གོས་རྣམས་ ཚང་ བཞིན་དུ་ ཁྱིམ་པ་ཆོས་
5 6



སྡོམ་གསུམ་བདུད་རྩིའི་ཆུ་གཏེར།
དྲུག་ལྡན་ལ་གོས་རུང་བ་ཚད་ལྡན་ཤེས་བཞིན་དུ་ངག་མཚན་ཉིད་ལྔ་ལྡན་
གྱིས་བསླངས་པ་རིན་ཐང་ཁ་དོག་ཁྲུ་ཚད་གང་བསླངས་པ་ལྟར་ཐོབ་པ་ན་
ཁྱིམ་པ་ལས་ གོས་ སློང་བའི་སྤང་བའོ། ། ཆོས་དྲུག་ལྡན་ནི། ཁྱིམ་པ་
ཡིན་པ། ཐ་སྙད་ལྔ་ལྡན། ལུས་ཐ་མལ་དུ་གནས་པ། རང་ལས་ནོར་ཐ་དད་
པ། ཉེ་དུ་མིན་པ། མ་བསླང་བར་ མི་སྟེར་བའོ། །༧ འཚོ་བའི་ཡོ་བྱད་ཀྱི་
གོས་གསུམ་ཡན་ཆད་མ་ཚང་བའི་དགེ་སློང་གིས་ཁྱིམ་པ་ཆོས་དྲུག་ལྡན་ལ་
གོས་ཟུང་ལས་ལྷག་བསླང་བའམ་མ་བསླང་ཀྱང་ཁྲུ་གང་ལས་ལྷག་པ་ཕྱིར་
སྦྱིན་མི་འདོད་པས་སྦྱོར་བ་སྔར་ལྟར་ལ་ལྷག་པ་ཐོབ་པའམ་མི་སྦྱིན་པར་
ཐག་བཅད་པ་ན་སློང་རིགས་པའི་སྤོང་པའོ། །༨ གོས་དེ་ཡོད་པའི་དགེ་སློང་
གིས་ཁྱིམ་པ་ཆོས་དྲུག་ལྡན་གྱིས་རང་ལ་བསྔོས་པ་ལས་ལྷག་པ་འདུ་ཤེས་
མ་ འཁྲུལ་ བས། སྦྱོར་ བ་ སྔར་ ལྟ་ བུའི་ འབུལ་ ལོང་ མེད་ པར་ བསླང་
སྟེ་ཐོབ་པ་ན་སྦགས་པ་སློང་བའི་སྤང་བའོ། །༩ གཞན་འདྲ་བ་ལ་ཁྱིམ་པ་ཕོ་
མོ་སོ་སོ་ནས་གོས་རེ་རེ་བསྔོས་པ་དེ་ལས་ལྷག་པ་ཐོབ་པ་ན་སོ་སོ་ནས་
སྦགས་པ་སློང་བའི་སྤང་བའོ། །༡༠ སྦྱིན་བདག་ཁྱིམ་པས་ཕོ་ཉ་བ་ཁྱིམ་པ་
ལ་དགེ་སློང་གི་ཆོས་གོས་ཀྱི་རིན་བསྐུར་བ་ཞལ་ཏ་བ་ཁྱིམ་པ་ལ་སྤྲད་པ་
དགེ་སློང་གིས་ཞལ་ཏ་བ་དེ་ལ་བསྐུལ་བསྡད་དྲུག་ལས་ལྷག་པའམ་མ་ལྷག་
ཀྱང་སྦྱིན་བདག་གི་སེམས་བསྡུས་པ་ཁས་མ་བླངས་པར་རིན་གྱིས་ཉོས་པའི་
གོས་ཐོབ་པ་ནི་བསྐུར་བའི་སྤང་བའོ། །འདིའི་ཁྱིམ་པ་གསུམ་ག་ཆོས་དྲུག་
ལྡན་ ནོ། །སློང་ སོགས་ ལྔ་ ལ་ སྲ་ བརྐྱང་ མ་ བཏིང་ བ་ དགོས་ སོ། །
5 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
༡༡ དཀོན་ཞིང་རིན་ཆེ་བའི་སྲིན་བལ་རུང་བ་ཚད་ལྡན་གྱིས་སྟན་གླིངས་པ་
དང་ནང་ཚངས་ཅན་གང་རུང་རང་ངམ་བསྐོས་པས་གསར་དུ་བྱས་པ་བཀྲམ་པ་
རྫོགས་པ་ན་སྲིན་བལ་གྱི་སྤང་བའོ། །༡༢ གཞན་འདྲ་བ་ལ་བལ་ནག་འབའ་
ཞིག་གིས་སྟན་གླིངས་པ་བྱས་ཟིན་པ་ན་བལ་ནག་འབའ་ཞིག་གི་སྤང་བའོ། །
༡༣ གཞན་ འདྲ་ ལ་ བལ་ནག་ ཕྱེད་ལས་ སྲང་ཕྱེད་ལས་ ལྷག་ བྱས་ པ་ ཆ་
གཉིས་བསྲེས་པའི་སྤང་བའོ། །༡༤ སྟན་སྔ་མ་བྱས་ནས་ལོ་དྲུག་མ་ལོན་
པར་སྔ་མ་ཡོད་བཞིན་དུ་གནང་བ་མ་ཐོབ་པར་སྟན་གཉིས་པ་བྱས་ཟིན་པ་ན་
ལོ་དྲུག་ སྟན་གྱི་སྤང་བའོ། །སྟན་རྣམས་ཀྱི་ཚད་ནི་ཆེ་བ་སྲིད་དུ་ཁྲུ་ཕྱེད་
དང་ལྔ། ཆུང་བ་ཕྱེད་དང་གསུམ། དེའི་བར་འབྲིང་། ཞེང་ཁྲུ་དོ་སོར་དྲུག་
གོ །༡༥ དགེ་སློང་གིས་གདིང་བ་གསར་བ་ལ་རྙིང་བ་ཡོད་ན་བདེ་གཤེགས་
མཐོ་གང་མ་སྦྱར་བར་ལོངས་སྤྱོད་ན་སྤྱོད་ཐེབས་རེ་ལ་མཐོ་གང་གི་སྤང་
པའོ། །༡༦ བལ་གང་ཡང་རུང་བ་མངོན་ཞེན་གྱིས་ཁྱིམ་པའི་ཁུར་ཕྱེད་ལས་
ལྷག་པ་ཁུར་བ་གྲོགས་ཡོད་ན་རྒྱང་གྲགས་རེ་རེའམ་གྲོགས་མེད་ན་དཔག་
ཚད་གསུམ་ལས་ལྷག་པར་རྒྱང་གྲགས་རེ་རེ་འདས་པར་ཁུར་ན་བལ་ཐོག་
པའི་སྤང་པའོ། །འདི་ལ་ཁྱིམ་པའི་ཁུར་ཕྱེད་ཡོད་ན་རྒྱང་གྲགས་གཅིག་མེད་
ན་ དཔག་ཚད་ གསུམ་ དང་ རྒྱང་ གྲགས་ གཅིག་ཅེས་ ཉི་ ཟེར་ དུ་ གསུངས་
སོ། །༡༧ བལ་གང་ཡང་རུང་བ་བདལ་བ་གཅིག་རྨེལ་དུ་འཇུག་པའམ་གོས་
ཁྲུ་ གང་ གི་ རྒྱུའི་ ཚད་ ཀྱི་ ཕྱོགས་ གཅིག་ འཁྲུ་ བ་ དང་ འཚེད་ པ་ གང་ རུང་
དགེ་སློང་མ་ཐ་སྙད་བདུན་ལྡན་ལ་བྱེད་དུ་འཇུག་པ་ན་རྨེལ་འཇུག་གི་སྤང་
58



སྡོམ་གསུམ་བདུད་རྩིའི་ཆུ་གཏེར།
བའོ། །༡༨ རིན་པོ་ཆེ་ཉོ་ཚོང་སོགས་ ཀྱི་ཐ་སྙད་གདགས་རུང་བ་རང་གི་
ཡིན་པ་ཐོབ་པར་ལྕོགས་པ་སྟེ་ཐག་ཉེ་བར་མངོན་སུམ་དུ་གྱུར་པ་ཉིད་ན་
བདག་གིར་བྱ་བ་རྫོགས་པ་ཡིན་ལ་དེའི་ཚེ་ན་གནས་པ་རུང་བ་མ་བྱས་པ་
ཆུད་འཛའ་བའི་རྐྱེན་མེད་པར་རེག་འདོད་ཀྱིས་རང་ངམ་བསྐོས་པས་མངོན་
སུམ་ དུ་ རེག་གམ་རེག་ཏུ་བཅུག་ན་རིན་པོ་ཆེ་ལ་རེག་པའི་སྤང་བའོ། །
བྱིན་ གྱིས་ བརླབས་ པའི་ རུང་ བ་ནི། ཕྱག་ སོགས་ སྦྱོར་ མཇུག་ གོས་ བྱིན་
རླབས་དང་འདྲ་ལ་རིན་པོ་ཆེ་མདུན་དུ་བཞག ཡུལ་རྟེན་གཉིས་བགྲེང་སྟེ་
ལག་པས་སྟེང་བཀབ་ནས་གནས་བརྟན་དགོངས་སུ་གསོལ། བདག་དགེ་
སློང་མིང་འདི་ཞེས་བགྱི་བས་དངོས་པོ་རུང་བ་མ་ལགས་པ་འདི་རྙེད་དེ།
བདག་དགེ་སློང་མིང་འདི་ཞེས་བགྱིས་པའི་དངོས་པོ་རུང་བ་མ་ལགས་པ་
འདི་བྱིན་གྱིས་བརླབས་སོ། །དངོས་པོ་རུང་བ་མ་ལགས་པ་འདི་དངོས་པོ་
རུང་བར་བསྒྲུབ་པར་བགྱིའོ། །ལན་གསུམ་བྱ་ལ། གློ་བུར་དུ་རེག་དགོས་
ཚེ་ སྦྱིན་ བདག་ བདག་ པོ་ ཉིད་དུ་མོས་ པ་ བྱས་ན་ལེགས་སོ། །༡༩ རང་
དབང་བའི་རྫས་ཁྱིམ་པ་ཆོས་དྲུག་ལྡན་ལ་འདུ་ཤེས་མ་འཁྲུལ་བས་ངག་ལྔ་
ལྡན་གྱིས་བསྐྱེད་དུ་བཏང་བ་ཡུལ་དུས་དེའི་སྐྱེད་ཐོབ་ན་མངོན་ཚན་གྱི་སྤང་
བའོ། །༢༠ རྫས་དང་ཡུལ་འདྲ་བ་ལ་ངག་ལྔ་ལྡན་གྱིས་ཉོ་ཚོང་བྱས་ཏེ་སྐྱེད་
ཐོབ་ན་ཉོ་ཚོང་གི་སྤང་པའོ། །མདོ་རྩ་རིན་པོ་ཆེ་ཡིན་མིན་གྱིས་བཞག་པ་
མཚོན་ཙམ་ཡིན་ནོ། །༢༡ རང་གི་ལྷུང་བཟེད་རུང་བ་ཚད་ལྡན་བྱིན་གྱིས་མ་
རླབས་པའམ་བརླབས་ ཀྱང་ རང་ངམ་ཤན་སྟོབས་ ཀྱིས་ ཞག་བཅུ་ འདས་
59



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཏེ་བཅུ་གཅིག་པའི་སྐྱ་རེངས་ཤར་བ་ན་ལྷུང་བཟེད་འཆང་བའི་སྤང་བའོ། །
ལྷུང་བཟེད་ བྱིན་ གྱིས་ བརླབས་ ཚུལ་ ནི། སྦྱོར་ མཇུག་ གོས་ དང༌ འདྲ་ ལ།
གནས་བརྟན་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བའི་
ལྷུང་བཟེད་ཟས་ལ་སྤྱད་པར་འོས་ལ་དྲང་སྲོང་གི་སྣོད་འདི་བསླང་བའི་སྣོད་
དུ་བྱིན་གྱིས་བརླབ་པོ། །ཞེས་ལན་གསུམ་བྱ།༢༢ རང་ལ་ལྷུང་བཟེད་སྤྱད་
བཟོད་ཡོད་བཞིན་དུ་ཁྱིམ་པ་ཆོས་དྲུག་ལྡན་ལ་ལྷུང་བཟེད་རུང་བ་ཚད་ལྡན་
འདོད་ཞེན་གྱིས་ངག་ལྔ་ལྡན་གྱིས་བསླངས་ཏེ་ཐོབ་ན་ལྷུང་བཟེད་འཚོལ་བའི་
སྤང་བའོ། །ཚད་ནི་ཕུལ་དགུ་ཙམ་ཤོང་བ་ཆུང་ཚད་བཅོ་བརྒྱད་ཤོང་བ་ཆེ་
ཚད་བར་འབྲིང་ཡིན་ལ་ཕུལ་ནི་ཡ་ཁྱོར་ཉེར་གཅིག་ལ་བྲེ་གང་བྱས་པའི་དྲུག་
ཆ་ཡིན་ནོ། །༢༣ ཐ་ག་བ་གླ་སྟོབས་པ་པོ་མིན་པ་བསྣན་པའི་ཁྱིམ་པ་ཆོས་
དྲུག་ལྡན་ལ་གོས་རུང་བ་ཚད་ལོངས་ རང་ངམ་ ཁྱིམ་པ་ཆོས་ལྔ་ལྡན་ གྱིས་
ངག་ལྔ་ ལྡན་ གྱིས་རང་དོན་དུ་འཐག་ཏུ་བཅུག་སྟེ་གོས་ཐོབ་ནས་གླ་མི་
སྟེར་བར་ཐག་བཅད་པ་ན་འཐག་ཏུ་འཇུག་པའི་ སྤང་བའོ། །༢༤ ཁྱིམ་པ་
ཆོས་དང་པོ་ལྔ་དང་ལྡན་པས་རང་ལ་བསྔོས་པའི་དོག་པ་བསྐྱེད་པའི་གནང་
བ་མ་ཐོབ་པར་རང་ངམ་བསྐོས་པས་ངག་ལྔ་ལྡན་གྱིས་ཐག་པ་ཆོས་ལྔ་ལྡན་
ལ་འཐག་པ་བསྐྱེད་དུ་བཅུག་༼ཞིང་ཀྱུས་བསྐྱེད་པའམ་ཐགས་བཟང་དུ་
བསྐྱེད་པའི་༽སྟེ་ཐོབ་པ་ན་གོས་ཁྲུ་གང་གི་རྒྱུའི་དོག༼རྒྱུ་སྤེན་༽པ་ཟད་པའམ་
རྔན་པ་མི་སྦྱིན་པ་ཐག་བཅད་པ་ན་འཐག་པ་བསྐྱེད་པའི་སྤང་བའོ། །༢༥
རང་ངམ་དགེ་སློང་གཞན་གྱིས་དགེ་སློང་ལ་བྱིན་པའི་ཡོ་བྱད་རྐུ་སེམས་མེད་
6 0



སྡོམ་གསུམ་བདུད་རྩིའི་ཆུ་གཏེར།
པར་ རང་ ངམ་བསྐོས་ པས་ འཕྲོག་སྟེ་ཐོབ་པ་ན་བྱིན་འཕྲོག་གི་སྤང་བའོ། །
༢༦ དགོན་པ་བས་རང་དགོན་པར་གནས་ནས་རང་གི་སྤྱོད་ཡུལ་གྱི་གྲོང་
དུ་ཆོས་གོས་གསུམ་གང་རུང་བཞག་པ་འཇིགས་པ་དང་མ་བྲལ་བར་དུ་ཉེས་པ་
མེད་ལ་དེར་བཞག་ནས་རང་གྲོང་གཞན་དུ་བར་ཆད་གྱི་དབང་མིན་པར་
ཞག་བདུན་པའི་སྐྱ་རེངས་ཤར་ན་དགོན་པ་བའི་འབྲལ་སྤང་ངོ། །༢༧ ཁྱིམ་
པ་ཆོས་དྲུག་ལྡན་ལ་རས་ཆེན་རུང་བ་ཚད་ལྡན་དུས་ཚིགས་སུམ་སྤྱད་པ་ངག་
ལྔ་ ལྡན་ གྱིས་ སློང་ སྟེ་ དབྱར་ གང་ ཁས་ བླངས་ པའི་ ཟླ་ བ་ གཅིག་ གི་
སྔོན་ཐོབ་པ་བཙལ་སྔ་དང་དེ་དགག་དབྱེའི་རྗེས་སུ་སྦེད་པ་པོ་ལ་མ་གཏད་པར་
ཟླ་ ཕྱེད་བཅིང་ སྟེ་ ཐ་མའི་སྐྱ་རེངས་ཤར་ན་བཞག་ཕྱིས་པའི་སྤང་བའོ། །
༢༨ དབྱར་ གྱི་ རྙེད་པ་བརྟད་པ་སྟེ་གློ་བུར་བའི་དབང་མ་ གཏོགས་ པར་
དབྱར་ནང་དུ་སྤྱིའི་ཚོམ་གྱིས་བདག་གིར་བྱེད་པའམ་དེ་སྦེད་པ་པོ་མ་བསྐོས་
པར་དབྱར་ནང་དུ་བགོས་པ་དང་བར་ཆད་མེད་ན་སུ་བརྐྱང་མ་བཏིང་པས་
དགག་དབྱེའི་ཕྱི་ཉིན་དང་བཏིང་ན་སྲ་བརྐྱང་དབྱུང་བའི་ཉིན་དེར་མ་བགོས་
ན་ཕྱི་ཉིན་སྐྱ་རེངས་ཤར་ཚེ་དུས་སུ་མ་བགོས་པའི་སྤང་བའོ། །༢༩ ཁྱིམ་
པ་ཆོས་ལྔ་ལྡན་གྱིས་ཟས་ལས་ གཞན་པའི་རྙེད་པ་དགེ་སློང་གཞན་ནམ་
དགེ་འདུན་ལ་བསྔོས་པ་རང་ལ་བསྒྱུར་འདོད་ཀྱི་བསམ་པས་ངག་ལྔ་ལྡན་
གྱིས་ང་ལ་ཕུལ་ཅིག་བརྗོད་པས་རང་ལ་བསྒྱུར་ཞིང་ཐོབ་ན་བསྔོས་བསྒྱུར་གྱི་
སྤང་ བའོ། །༣༠ སྨན་ བཞི་བྱིན་ལེན་ བྱས་ ཤིང་ བྱིན་ རླབས་ མེད་ པ་ གུང་
ཡོལ་བ་དང་མཚན་མཐའ་དང་བྱིན་རླབས་ཅན་རང་རང་གི་མཐའ་འདས་པ་
6 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ན་གསོག་འཇོག་གི་སྤང་པ་སྟེ་སྤང་ལྟུང་སུམ་ཅུའོ། །དེ་ཡང་དུས་རུང་གི་ཟས་
བཟའ་ བ་ དང་ བཅའ་ བ་ ཤིང་ ཐོག་ སོགས་ དང་ བཏུང་ བ་ འོ་ མ་ དང་ ཞོ་
སོགས་སྔ་དྲོ་བྱིན་ལེན་བྱས་པ་ན་གུང་ཚིགས་འདས་ན་དང༌། ཕྱི་དྲོ་བྱིན་ལེན་
བྱས་ན་སྲོད་འདས་པ་དང་བྱིན་རླབས་ཅན་ཐུན་ཚོད་དང་ཞག་བདུན་པ་དང་
ནད་འཚོ་བཅང་རྣམས་རིམ་བཞིན་སྲོད་འདས་པ་དང་ཞག་བརྒྱད་པའི་སྐྱ་
རེངས་ ཤར་ བ་ དང༌ ནད་ ལས་ གྲོལ་ བའི་ ཐུན་ ཚོད་ འདས་ ན་ གསོག་
འཇོག་གི་སྤང་པའོ། །
གཉིས་པ་ལྟུང་བྱེད་འབའ་ཞིག་པ་ལ།
༡ ཡུལ་ཐ་སྙད་ལྔ་ལྡན་ལ་ཕམ་ལྷག་སྦོམ་པོ་ཉེས་བྱས་ཀྱི་རྫུན་བཞི་ལས་
གཞན་པའི་རྫུན་ངག་ལྔ་ལྡན་གྱིས་སྨྲས་པ་ཡུལ་དེའི་དོན་གོ་བ་ན་རྫུན་སྨྲའི་
ལྟུང་བྱེད། ༢ དགེ་སློང་ལ་སྐྱོན་ནས་སྨྲས་པ་ཡུལ་དེའི་དོན་གོ་ན་སྐྱོན་སྨྲ་
བའི་ལྟུང་བྱེད། ༣ དགེ་སློང་ཕན་ཚུན་དབྱེ་བའི་བསམ་པས་ཕྲ་མའི་ཚིག་
སྨྲས་པ་ཡུལ་དེའི་དོན་གོ་ན་ཕྲ་མ་བྱེད་པའི་ལྟུང་བྱེད། ༤ རང་ཞི་བ་པོའི་
ཁོངས་སུ་གཏོགས་ཤིང་དགེ་སློང་གཉིས་ཡན་ཆད་ཀྱི་རྩོད་པ་བཞི་པོ་གང་
རུང་དགེ་འདུན་གྱིས་ཆོས་ཕྱོགས་སུ་ཞི་བར་བྱས་པ་ཤེས་བཞིན་དུ་སླར་སློང་
བ་ཡུལ་གྱིས་དོན་གོ་ན་སྐྱོ་སྔོགས་བྱེད་པའི་ལྟུང་བྱེད། རྩོད་པ་བཞི་ནི་
ལྟུང་ ཕྱིར་ རྩོད་པ། འགྱེད་ཕྱིར་རྩོད་པ། མི་ གདམས་ ཕྱིར་རྩོད་པ། བྱ་བ་
ལས་ཕྱིར་རྩོད་པའོ། ། ༥ ཁྲིམས་གྲོགས་མེད་པར་ཁྱིམ་པ་མོ་ཐ་སྙད་བཞི་
ལྡན་ཁྲིགས་ཚིག་སྐབས་སུ་༽ལ་སངས་རྒྱས་ཀྱི་བཀའི་ཚིག་ལྔའམ་དྲུག་
6 2



སྡོམ་གསུམ་བདུད་རྩིའི་ཆུ་གཏེར། །
ལས་ལྷག་པར་སྟོན་པ་ན་ཡུལ་དེའི་ཚིག་གོ་ན་ཁྱིམ་པ་མོ་ལ་ཆོས་སྟོན་པའི་
ལྟུང་ བྱེད། ༦ བསྙེན་པར་མ་རྫོགས་ པ་ ཐ་ སྙད་ ལྔ་ ལྡན་ནམ་བསླབ་བྱིན་
དང་ཅིག་ཆར་རམ་རྗེས་སུ་དེའི་མི་ཤེས་པའི་བཀའི་ཚིག་དང་ཡི་གེ་གང་
རུང་འདོན་ པ་ རྫོགས་ ན་ འདོན་པའི་ལྟུང་བྱེད། ༧ བསྙེན་ པར་ མ་ རྫོགས་
པ་ཐ་སྙད་ལྔ་ལྡན་ཕམ་ལྷག་མི་ཤེས་པ་ལ་དགེ་སློང་ཆོས་དྲུག་ལྡན་གྱིས་ཕམ་
ལྷག་ གང་ རུང་ བརྗོད་ པར་ མ་ བསྐོས་ པ་ དང་ བརྗོད་ པའི་ ཁོངས་ སུ་ མ་
གཏོགས་པས་ངག་ལྔ་ལྡན་གྱིས་བརྗོད་པ་ཡུལ་དེའི་དོན་གོ་ན་གནས་ངན་
ལེན་བརྗོད་པའི་ལྟུང་བྱེད། ༨ རང་གི་མི་ཆོས་བླ་མ་ཐོབ་པ་དགོས་པ་མེད་
པར་བསྙེན་པར་མ་རྫོགས་པ་ཐ་སྙད་ལྔ་ལྡན་འཕགས་པ་མིན་པ་ལ་ངག་ལྔ་
ལྡན་གྱིས་སྨྲས་པ་དེའི་དོན་གོ་ན་མི་ཆོས་བླ་མ་བདེན་སྨྲའི་ལྟུང་བྱེད། ༩ དགེ་
འདུན་གྱི་ཟས་ལས་གཞན་པའི་རྙེད་པ་དེ་སྦྱིན་པའི་ལས་ལ་འདུན་པ་ཕུལ་
བ་ཡན་ཆད་ཀྱིས་བློ་མཐུན་བྱས་པའི་དགེ་སློང་གིས་དགེ་སློང་ལོག་པར་བསྔོ་
བ་པོ་མིན་པ་ལ་ཤེས་བཞིན་དུ་ལོག་པར་བསྔོས་སོ་ཞེས་ངག་ལྔ་ལྡན་གྱིས་ཐ་
སྙད་ ལྔ་ ལྡན་ ཞིག་ ལ་སྨྲས་ པ་ ན་ དེའི་ དོན་ གོ་ ན་ བཤེས་ ངོར་བྱས་ ཞེས་
བསྐུར་བ་འདེབས་པའི་ལྟུང་བྱེད། ༡༠ འདུལ་བའི་ཚིག་དང་མདོ་སྡེ་ལས་
ཀྱང་ཕྱི་དྲོའི་ཟས་བཀག་པ་ལྟ་བུའི་ཚིག་ལ་ཁྱད་དུ་གསོད་པ་ངག་ལྔ་ལྡན་
གྱིས་དགེ་སློང་ཆོས་དྲུག་ལྡན་ལ་སྨྲས་པ་དེའི་དོན་གོ་ན་ཁྱད་དུ་གསོད་པའི་
ལྟུང་བྱེད། ༈ ༡༡ ས་བོན་མ་ཉམས་པ་དང་ཕྱི་རོལ་གྱི་སྐྱེ་པ་ཤིང་སོགས་
གང་རུང་རུང་བ་མ་བྱས་པ་ཤེས་བཞིན་དུ་ རང་ངམ་བསྐོས་པས་མངོན་
6 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སུམ་དུ་ཉམས་པར་བྱས་ན་ས་བོན་དང་སྐྱེ་བ་འཇོམས་པའི་ལྟུང་བྱེད། རུང་
བ་བྱེད་ཚུལ་དགུ་ལས་མེས་རུང་བ་བྱེད་ཚུལ་ནི་ནས་ལྟ་བུ་སྤུངས་པ་ལ་བསྙེན་
པར་མ་རྫོགས་པས་ཕྱོགས་བཞི་ནས་མེ་རེག་ཙམ་བྱེད་པ་མེས་རུང་བའོ། །
རུང་བ་གཞན་རྣམས་འབྲུ་རེ་རེ་བྱ་དགོས་ལ། ལ་ཕུག་ལྟ་བུར་མཚོན་གྱི་རུང་
བ་ དང༌ ། སྟར་ ཁ་ལྟ་ བུ་ བཀས་ པའི་ རུང་ བ་ བྱེད་ ཚུལ་ སོགས་ ཡོད་ དོ། །
༡༢ དགེ་སློང་ཆོས་དྲུག་ ལྡན་ ལས་ སུ་བསྐོས་མ་བསྐོས་ གང་ རུང་བསམ་
བཞིན་དུ་ དམན་ པ་ སྟོབས་པ་མིན་པ་ལ་དགེ་སློང་དམན་པའི་ གྲངས་སུ་
བགྲང་པས་བདག་ལ་དམན་པ་སྟོབས་པས་ཉེ་རིང་བྱས་སོ་ཞེས་ངག་ལྔ་ལྡན་
གྱིས་མིང་གསལ་པོའམ་ཟུར་གྱིས་འཕྱ་བ་ཡུལ་ དེས་ ཐོས་ ཏེ་དོན་གོ་བ་
ན་འཕྱ་བའི་ལྟུང་བྱེད། ༡༣ གྲངས་ སུ་གཞུག་པའི་དགེ་སློང་གིས་རང་ལ་
ཆོས་བདུན་ལྡན་གྱི་བསྒོ་བ་བྱེད་པའི་དགེ་སློང་ལ་ལན་ལོག་པ་སྨྲ་བ་དེའི་
དོན་གོ་བ་ན་བསྒོ་བ་རྣ་ལ་གཟན་པའི་ལྟུང་བྱེད། ༡༤ དགེ་འདུན་གྱི་གནས་
མལ་མ་བསྡུས་མ་བཅོལ་བར་ཕན་ཕུན་དུ་འགྱུར་བའི་ཕྱོགས་སུ་བཞག་སྟེ་
ཕན་ ཕུན་ དུ་ གྱུར་ བ/རླུང་དང་ ཆར་བ་ སྲིན་ སོགས༽འམ་ གནས་དེ་ལས་
འདོམས་བཞི་ཅུ་རྩ་དགུ་འདས་པ་ན་གནས་མལ་ཕན་ཕུན་དུ་གྱུར་བའི་ལྟུང་
བྱེད། ༡༥ དགེ་འདུན་ གྱི་ གཙུག་ ལག་ཁང་དུ་སྲོག་ཆགས་ ཕྲ་མོ་སྐྱེ་བའི་
སར་མཆན་ཁུང་གང་བས་རྩྭ་དང་ལོ་མའི་གདིང་བ་མ་བསྡུས་མ་བཅོལ་བར་
ཕན་ ཕུན་ དུ་ གྱུར་ བའམ་ འདོམས་ ཞེ་ དགུ་ འདས་ ན་ གདིང་བ་མ་བསྡུས་
པར་འགྲོ་བའི་ལྟུང་བྱེད། ༡༦ དགེ་འདུན་གྱི་གཙུག་ལག་ཁང་ནས་བསྐྲད་
6 4



སྡོམ་གསུམ་བདུད་རྩིའི་ཆུ་གཏེར།
བྱ་དགེ་སློང་རྣམ་དག་༼དགེ་འདུན་འཁྲུག་པ་སྐྱེ་བ་སོགས་༽རྐྱེན་མེད་པར་
རང་ངམ་བསྐོས་པས་མངོན་སུམ་དུ་བསྐྲད་དེ་གནས་ཉེ་འཁོར་འདས་ན་སྐྱོད་
པའི་ལྟུང་བྱེད། ༡༧ དགེ་འདུན་གྱི་གནས་སུ་སྔར་ཞུགས་པའི་དགེ་སློང་ལ་
མཐོ་འཚམས་པའི་ལུས་ངག་གང་རུང་གིས་ ཕྱིས་གནོན་བྱེད་པ་ན་ ཕྱིས་
གནོན་ བྱེད་ པའི་ ལྟུང་༌ བྱེད། ༡༨ མཐོ་ འཚམས་ པའི་ སེམས་ ཀྱིས་དགེ་
འདུན་གྱི་གཙུག་ལག་ཁང་ཐོག་ཕྱིན་གྱིས་གཞོལ་བ་མིན་པར་ཁྲི་རྐང་པ་ཕུར་
བུ་ལྟ་བུ་བཀན་པ་སོགས་༼རྐང་རྟེན་བཙུགས་པ༽མིན་པ་སྟེང་དབྱུང་རུང་
བཙུགས་ཏེ་གནོན་པ་ན་འདུག་པ་རྫོགས་ཚེ་རྩ་བ་འབྱུང་བ་ལ་འདུག་པའི་
ལྟུང་བྱེད། ༡༩ གསོད་སེམས་ ཀྱིས་ གཞན་དོན་དུ་ རང་ ངོམ་ བསྐོས་ པས་
ཆུ་ སོགས་ ཤིང༌ ས༽སྲོག་ཆགས་ དང༌ བཅས་ པ་ ལ་ སྤྱོད་ པའི་ ཞར་ ལ་
ཐ་མལ་བའི་མིག་ཏུ་སྣང་བའི་དུད་འགྲོ་བསད་ན་དུད་འགྲོ་འདེབས་པའི་
ལྟུང་བྱེད། ༢༠ རྨང་འཛུགས་སོགས་བཞི་བྱས་ནས་ཉིན་དེ་ཉིད་ལ་ཕ་གུ་
སོགས་སྲ་བ་མིན་པ་ རིམ་པ་བཞི་འཁོར་བ་དང༌། དེ་དག་མ་བྱས་ན་ཉིན་
དེའམ་ཉིན་གཞན་གྱི་དུས་སུ་རྨང་གི་རྩ་འཛུགས་པ་དང༌། ཆུ་ཁུང་བཏོད་བ་
དང༌། འཇིམ་པ་དང༌། སྒོ་ཆ་གོང་མ་གཞུག་པ་བཞི་གའམ་གང་ཡང་རུང་བ་
མ་བྱས་ན་གང་ཡང་མ་བྱས་པ་ཡན་ཆད་ནས་ཉིན་གཞན་ལ་རིམ་པ་བཞི་པ་
འཁོར་བ་ན་ཆར་ཆུ་བསྐྱབ་པའི་གཡོགས་པ་བྱས་པ་དང་རྡོ་སོགས་སྲ་བ་ལས་
བྱས་ཀྱང་རིམ་པ་གསུམ་ལས་ལྷག་པ་བརྩིགས་པའི་ལྟུང་བྱེད། ༢༡ དགེ་
སློང་མའི་སྟོན་པར་མ་བསྐོས་པའམ་བསྐོས་ཀྱང་བསྙེན་པར་རྫོགས་ནས་ཉི་
6 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཤུ་མ་ལོན་པའམ་མཚན་ཉིད་དང་མི་ལྡན་པ་དགེ་སློང་མ་ཉེ་དུ་མིན་པ་ལ་ཆོས་
བསྟན་པ་དེའི་དོན་གོ་བ་ན་དགེ་སློང་མ་ལ་སྟོན་པའི་ལྟུང་བྱེད། ༢༢ གནས་
འཇིགས་པའི་ཉེན་དང་བཅས་པར་མཚན་ཐོག་ཐག་སྟོན་པ་མིན་པར་ཉི་མ་
ནུབ་ནས་སྐྱ་རེངས་མ་ཤར་བའི་བར་དགེ་སློང་མ་ལ་ཆོས་སྟོན་ན་ཉི་མ་ནུབ་
ཀྱི་བར་དུ་ཆོས་སྟོན་པའི་ལྟུང་བྱེད། ༢༣ ངག་ལྔ་ལྡན་གྱིས་དགེ་སློང་མ་ལ་
ཟས་གོས་ཅུང་ཟད་ཙམ་གྱི་ཕྱིར་ཆོས་སྟོན་ཏོ་ཞེས་དགེ་སློང་དེ་ལྟར་གྱུར་བ་
མིན་པ་ལ་སྐུར་བ་འདེབས་པ་ན་ཕ་རོལ་བོའི་དོན་གོ་བ་ན་ཟས་ཅུང་ཟད་ཙམ་
གྱི་ཕྱིར་ཆོས་སྟོན་ཞེས་སྐུར་བའི་ལྟུང་བྱེད། ༢༤ བཅས་ལྡན་དགེ་སློང་གིས་
དགེ་སློང་མ་ཆོས་བདུན་ལྡན་ལ་གོས་འཁོར་གསུམ་ཁེབས་པ་ཡན་ཆད་བཟོ་
གསར་ དུ་ བྱས་ ཏེ་ ཟིན་ པ་ ན་ གོས་ བྱེད་ པའི་ ལྟུང་ བྱེད། ༢༥ གོས་ བརྗེས་
པ་སོགས་ཀྱི་ཕྱིར་མིན་པར་བཅས་ལྡན་དགེ་སློང་གིས་རང་གི་ཉེ་དུ་མ་ཡིན་
པ་དགེ་སློང་མ་ལ་གོས་ཁྲུ་གང་ཡན་ཆད་བྱིན་ཏེ་ཐོབ་པ་ན་གོས་སྦྱིན་པའི་
ལྟུང་བྱེད། ༢༦ དགེ་སློང་མ་ཕན་ཚུན་ཕན་འདོགས་པ་མིན་ཞིང་ངོ་མ་སྤོས་
པར་སའི་ལམ་ཉིན་གཅིག་ལ་འཇིགས་བཅས་མིན་པར་སོང་སྟེ་རྒྱང་གྲགས་
གཅིག་འདས་པ་ན་དགེ་སློང་མ་དང་ལམ་དུ་འགྲོ་བའི་ལྟུང་བྱེད། ༢༧ ཡན་
ལག་གཞན་སྔ་མ་དང་འདྲ་བ་ལ་འགྲམ་གཉིས་འཇིགས་པ་ཅན་དང་རྦ་ཀླུང་
ལ་བཟུར་བ་མིན་པར་ཆུའི་ནང་དུ་གྲུར་ཞུགས་ཏེ་རྒྱུན་ནམ་རྒྱུན་ལས་ཟློག་
ཕྱོགས་སུ་རྒྱང་གྲགས་འདས་པར་ཕྱིན་ན་གྲུར་ཞུགས་པའི་ལྟུང་བྱེད། ༢༨
ཁྲིམས་ གྲོགས་ མེད་ པར་ དབེན་ པ་ སྐྱབས་ ཡོད་ དུ་ བུད་ མེད་ དང༌ ལྷན་
6 6



སྡོམ་གསུམ་བདུད་རྩིའི་ཆུ་གཏེར།
ཅིག་འདོམས་གང་གི་ནང་དུ་འདུག་པ་རྫོགས་ན་ཉེ་དུ་མ་ཡིན་པའི་བུད་མེད་
གཅིག་ དང༌ འདུག་ པའི་ ལྟུང་བྱེད། ༢༩ གནས་ དེར་ ཁྲིམས་ གྲོགས་ མེད་
པར་ དགེ་སློང་ མ་ དང༌ ལྷན་ ཅིག་ འགྲེང་ན་ དགེ་སློང་ མ་ དང༌ ལྷན་ ཅིག་
འགྲེང་བའི་ལྟུང་བྱེད། ༣༠ དགེ་སློང་མས་དགེ་སློང་རང་ཉིད་ཀྱི་ཡང་དག་
པ་ མིན་ པའི་ ཡོན་ཏན་ ཁྱིམ་པ་ ལ་ བརྗོད་ དེ་ ཟས་ སྦྱོར་དུ་བཅུག་ པའམ་
མགྲོན་དུ་བོས་པ་ལས་སྔར་ལས་ལྷག་པར་ཤེས་བཞིན་དུ་ཟོས་ཏེ་མགུལ་
དུ་མིད་པ་ན་སྦྱོར་བཅུག་ཟ་བའི་ལྟུང་བྱེད། ༈ ༣༡ དགེ་སློང་ནད་པ་མིན་
པ་དང་ལས་མ་བྱས་པ་ལམ་དུ་མ་ཞུགས་པ་སྲ་བརྐྱང་མ་བཏིང་བ་མུ་གེའི་
དུས་མིན་པར་ཉིན་གཅིག་ལ་ཁྱིམ་པས་མགྲོན་དུ་ལན་གཉིས་ཡན་ཆད་བོས་
པ་ནར་མའི་ཟས་མིན་པ་རུང་ཞིང་ཟས་གཅིག་གི་ཟ་ཚད་ལོངས་པའི་ཟས་
ལ་འབོད་པ་ཕྱི་མ་ལ་གོས་སམ་དེའི་རིན་གྱིས་རྙེད་པ་མེད་པར་གཉིས་པ་དེ་
ཟོས་ན་ཡང་ཡང་ཟ་བའི་ལྟུང་བྱེད། ༣༢ ཁྱིམ་པ་མུ་སྟེགས་ཅན་ཁོ་ནའི་སྦྱིན་
བདག་གནས་བཞིན་པར་ཕྱི་བའི་རབ་བྱུང་རྣམས་ཀྱང་གནས་བཞིན་པའི་
གནས་སུ་དགེ་སློང་མི་ན་བས་ཞག་གཅིག་གནས་ཏེ་ཟས་གཅིག་གི་ཚད་
ལོངས་ གཉིས་ ངག་ གིས་ བསླངས་ ཏེ་ ཟས་ གཉིས་ པ་ མགུལ་
དུ་མིད་ན་འདུག་གནས་སུ་ཟ་བའི་ལྟུང་བྱེད། ༣༣ ཁྱིམ་པ་ཆོས་ལྔ་ལྡན་ཅི་
བདེར་སྟོབས་པ་མིན་པ་ལས་ཟས་གཡོས་སུ་བྱས་པ་ལྷུང་བཟེད་འབྲིང་
ཚད་གསུམ་ལས་ལྷག་པ་བྲེ་ཕྱེད་ཡན་ཆད་ངག་ལྔ་ལྡན་གྱིས་བསླངས་ནས་
གནས་དེ་ལས་གཞན་དུ་ཟོས་ཏེ་མགུལ་དུ་མིད་པ་ན་ལྷུང་བཟེད་དོ་གསུམ་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལས་ལྷག་ལེན་པའི་ལྟུང་བྱེད། ༣༤ བཟའ་བ་མགུལ་དུ་མིད་པར་མངོན་
པ་ཐུག་པ་མིན་པ་རང་ངམ་རང་འདྲས་ལྷག་པོར་མ་བྱས་པ་མུ་གེ་དུས་མིན་
པར་སྔ་དྲོའི་དུས་སུ་དགེ་སློང་མི་ན་བས་ཉིན་དེར་ཟས་ངག་གིས་སྤངས་པ་ཕ་
རོལ་པོས་དོན་གོ་ཞིང་ལུས་ཀྱི་ཟས་ཟ་ཞིང་འདུག་པའི་ཉེ་འཁོར་འདོམས་
གང་འདས་པའི་དགེ་སློང་གིས་ཟས་དེ་མགུལ་དུ་མིད་པ་ན་སྤངས་པ་ཟ་བའི་
ལྟུང་ བྱེད། ལྷག་ པོར་ གྱི་ ཆོས་ནི། རང་ གི་ ལག་ པ་ བཀྲུས་ཏེ་ བྱིན་ལེན་
བྱས་དགེ་སློང་གི་མདུན་དུ་ཙོག་པུར་འདུག་སྟེ། གནས་བརྟན་དགོངས་སུ་
གསོལ། བདག་དགེ་སློང་མིང་འདི་ཞེས་བགྱི་བ་འཚལ་མ་འཚལ་ལགས་ཏེ་
སྤངས་ཤིང་འཚལ་བ་བགྱིས་པ་ལས་བཟའ་པ་དང་བཅའ་བ་རྙེད་ནས་འཚལ་
བར་འཚལ་ན་བཙུན་པས་ལྷག་པོར་བགྱིས་ཏེ་བདག་ལ་སྩལ་ཏུ་གསོལ་ཞེས་
ལན་ གཅིག་ བརྗོད། ཡུལ་ གྱིས་ བླངས་ཏེ་ ཟས་ མ་ སྤངས་ན་ ཁམ་ གཉིས་
སམ་གསུམ་ཙམ་ཟོས་ནས་ཁྱོད་ཀྱིས་ཅི་བདེར་གསོལ་ཅིག་ཅེས་ཕྱིར་གཏད།
སྤངས་ན་མི་ཟའོ། །འཇིག་རྒྱུ་བྱིན་ལེན་དང་འདྲའོ། ། ༣༥ ཟས་དང་དུས་སྔ་
མ་ལྟ་བུར་དགེ་སློང་ཟས་ སྤངས་པ་ལ་ཤེས་བཞིན་དུ་ཟས་དེ་དག་གིས་
སྟོབས་པ་ཡུལ་ གྱིས་གོ་ན་ སྤངས་པ་སྟོབས་པའི་ལྟུང་བྱེད། ༣༦ མཚམས་
ནང་གཅིག་ཏུ་དགེ་འདུན་དང་ལྷན་གཅིག་ཟ་དགོས་པའི་ཟས་གཅིག་གི་ཚད་
ལོངས་པ་དུས་རུང་གི་ཟས་དགེ་སློང་ནད་པ་སོགས་མ་ཡིན་པས་མུ་གེའི་དུས་
མིན་པར་ཤེས་བཞིན་དུ་དགེ་འདུན་དང་ལྷན་ཅིག་མིན་པར་རང་གྲོགས་དགེ་
སློང་ གསུམ་ སོགས་ དང༌ ལྷན་ ཅིག་ དུས་ ཅིག་ ཅར་ ཟོས་ ཏེ་ མགུལ་
68



སྡོམ་གསུམ་བདུད་རྩིའི་ཆུ་གཏེར།
དུ་མིད་པ་ན་འདུས་ཤིང་ཟ་བའི་ལྟུང་བྱེད། ༣༧ དགེ་སློང་ཟས་ཀྱིས་ཕན་
པའི་ནད་པ་དང་ཟས་ཀྱིས་ཕོངས་པ་མིན་པ་རང་གནས་པའི་གླིང་དང་ལྷ་
ཡུལ་དུ་རང་སྐྱེས་པའི་གླིང་གི་ཉི་མ་ཕྱེད་ཡོལ་ནས་སྐྱ་རེངས་མ་ཤར་པའི་
དུས་སུ་དུས་རུང་གི་ཟས་མིད་པར་མངོན་པ་ཟོས་ཏེ་མགུལ་དུ་མིད་ན་དུས་
མིན་པར་ཟ་བའི་ལྟུང་བྱེད། ༣༨ སྨན་བཞི་གང་རུང་ རང་ངམ་རང་འདྲས་
གསོག་འཇོག་བྱས་པ་མིད་པའི་ཚད་དང་ལྡན་པ་དགེ་སློང་མིན་པས་མུ་གེའི་
དུས་མིན་པར་ཟོས་ཏེ་མགུལ་དུ་མིད་པ་ན་གསོག་འཇོག་ཟ་བའི་ལྟུང་བྱེད།
༣༩ ཟས་ རང་ ངམ་ རང་ འདྲས་ བྱིན་ལེན་མ་བྱས་པ་མིད་པར་མངོན་པ་
གནས་སྒྲ་མི་སྙན་དང་མུ་གེའི་དུས་མིན་པར་དགེ་སློང་རྐྱེན་མེད་པར་ཤེས་
བཞིན་དུ་ཟས་དེ་མགུལ་དུ་མིད་པ་ན་བྱིན་ལེན་མ་བྱས་པར་ཟ་བའི་ལྟུང་བྱེད།
༤༠ ཁྱིམ་པ་ཐ་སྙད་ལྔ་ལྡན་ཅི་བདེར་སྟོབས་པ་པོ་མིན་པ་ལ་ཟས་རུང་བ་
ཚད་ལྡན་ཡུལ་དུས་དེར་ཟས་བསོད་པར་གྲགས་པ་ངག་གིས་བསླངས་ཏེ་
མགུལ་དུ་མིད་ན་བསོད་པ་སློང་བའི་ལྟུང་བྱེད། འདིར་ཆ་ལ་བརྟེན་པའི་ཉེས་
པ་ བརྒྱད་ ནི། རང་ ངམ་ རང་ འདྲ་ བ་ དབང་ པའི་ ཟས་ ཉེ་ བའི་
སྟ་གོན་དུ་གནས་པ་རུང་བ་ཚད་ལྡན་གཞི་བརྟན་པ་དང་མ་འབྲེལ་ལ་བྱིན་
ལེན་སྟོབས་པ་དང་མ་འབྲེལ་བས་ཆུད་ཟའི་རྐྱེན་མེད་པའི་ཚེ་བྱིན་ལེན་མ་
བྱས་ པར་ ཟ་འདོད་ ལས་ གཞན་ པས་ རང་ ངམ་ རང་ འདྲས་ རེག་ན་ ལག་
ཉ་དང༌། ཚད་ལྡན་ཡན་འདྲ་ལ་རྗེན་པ་ཆུད་ཟའི་རྐྱེན་སོགས་མེད་ཚེ་རང་
ངམ་རང་འདྲས་དབང་ཞིང་རུང་ཁང་དུ་མ་བྱས་པའི་གནས་སུ་བཙོས་པ་
69



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མཚམས་བཅོས་དང༌། གནས་སྔ་མ་ལྟར་དགེ་སློང་དབང་བའི་རུང་ཁང་མིན་
པའི་གནས་སུ་རང་ངམ་རང་འདྲས་ཟས་སམ་འབྲུ་སོགས་ཉེ་བའི་སྟ་གོན་དུ་
གནས་པ་ཆུད་ཟ་སོགས་ཀྱི་རྐྱེན་མེད་པར་ཞག་ལོན་ན་ཞག་ལོན་དང༌། རང་
ངམ་རང་འདྲ་དབང་བའི་ཟས་སམ་ཉེ་བའི་སྟ་གོན་དུ་གནས་ཤིང་རུང་བ་ཚད་
ལྡན་ རྗེན་ པ་ཞིག་ གནས་ གང་ ཡང་ རུང་ བར་ དགེ་སློང་ གིས་མེའི་རླངས་
པ་ཡན་ཆད་ཀྱིས་འཚེད་ན་རྟེན་བཙོས་ཀྱི་ཉེས་བྱས་ཏེ་བཞི་དང༌། དེ་བཞི་
ཟོས་ པའི་ ཉེས་ བྱས་ བཞི་ དང༌ བརྒྱད་ དོ། །མཚམས་ བཅོས་དང་ ཞག་ ལོན་
སོགས་ཀྱི་ཉེས་པ་མི་འབྱུང་བའི་ཆེད་དུ་རུང་ཁང་གཅོད་དགོས་པས་རུང་ཁང་
དྲུག་ལས་ རྡོ་བཏེགས་ པའི་ མཐའ་ལས་བྱུང་བའི་རུང་ཁང་ནི། རྨང་གི་རྡོ་
གསར་འཇོག་གི་ཚེ་དགེ་སློང་ལག་གི་བླས་འདུག་སྟེ་རྡོ་སོགས་ལ་རེག་ནས་
གནས་ འདི་ ནི་ དགེ་ འདུན་ གྱི་ རུང་ བའི་ ཁང་ བར་ འགྱུར་ རོ་ཞེས་ བརྗོད་
པའམ་ཡང་ན་གཞི་གསུམ་ཆོ་ག་ལྟར་ལས་ཀྱི་ས་བྱ་སྟེ་འདི་མ་ཞིག་གི་བར་
དུ་འཇིག་རྒྱུ་མེད་ལ་གཞན་རྣམས་གནས་དེར་དགེ་སློང་མེད་པར་སྐྱ་རེངས་
ཤར་ན་འཇིག་གོ །གང་ཟག་རང་གི་རུང་ཁང་ཤེས་པ་ཆུང་ངུའི་རུང་ཁང་དུ་
བྱིན་ གྱིས་བརླབ་ཚུལ་ནི། རུང་ཁང་ གི་གནས་དེར་འདུག་ནས་བདག་ནི་
བསླབ་པ་རྣམས་ལ་མི་གུས་པ་མ་ལགས་སོ། །ཇི་ལྟར་སངས་རྒྱས་བཅོམ་
ལྡན་འདས་རྣམས་མཁྱེན་པ་དང་གཟིགས་པ་དང་ལྡན་པ་དེ་དག་གིས་རུང་
བའི་ཁང་བདག་ཟས་ཀྱི་ཁང་བར་ཡོངས་སུ་ལོངས་སྤྱོད་པར་མཁྱེན་ཅིང་
བཟོད་པ་དེ་ལྟར་ན་འདི་བདག་གི་ཕྱིར་དྲན་པ་ཉེ་བར་འཇོག་གོ །དེ་བདག་
70



སྡོམ་གསུམ་བདུད་རྩིའི་ཆུ་གཏེར། །
གི་ཚངས་པར་སྤྱོད་པ་རྗེས་སུ་འཛིན་པར་གྱུར་ཅིག་ཅེས་ལན་གསུམ་བརྗོད་
པའོ། །གནས་དེར་དགེ་སློང་མེད་པར་སྐྱ་རེངས་ཤར་ན་སླར་ཡང་བྱའོ། །
བྱིན་ལེན་བྱ་ཚུལ་ནི། མཐོ་བའི་ཕྱོགས་མིན་པའི་མདུན་དྲང་པོ་ནས་རགས་
པ་སོགས་ཀྱིས་བར་མ་ཆོད་པའི་བསྙེན་པར་མ་རྫོགས་པའམ་དེ་དང་འདྲ་
བས་ཟས་གྱེན་དུ་འདེགས་ནུས་ཤིང་བསམ་པ་ཐག་པས་སྦྱིན་པར་འདོད་
པས་ལག་པའམ་དེ་དང་འབྲེལ་བར་བསྟབས་པ་ན། ལེན་པ་པོས་ལག་པ་
གཉིས་ བཀན་ པས་ ལུས་ སམ་ དེ་ དང༌ འབྲེལ་ བའི་སྣོད་ ལ་ སོགས་ པར་
བླངས་ པའོ། །བྱིན་ ལེན་ འཇིག་ རྒྱུ་ ནི། རྣམ་ འབྱེད་ ལས། འཕྲོག་ ༡དང་
འདྲིལ༢་དང་རེག་པ ༣་དང༌། །བསྔོས་༤དང་དགེ་སློང་མིན་གྱུར་༥དང༌། །
ངོ་བོ་གྱུར་༦དང་སྐྱེ་བ་གྱུར༧། །འདོར་བ་ཡིས་ནི་བྱིན་ལེན་འཇིག །ཅེས་པ་
ལྟར་རོ། །འདི་དག་ཁམ་རེ་རེ་ལ་ལྟུང་བྱེད་རེ་རེའོ། །༤༡ རང་ཁོ་ནའི་ལུས་
སམ་ ཡོ་བྱད་ ཀྱི་ དོན་ དུ་ ཡིད་གཉིས་ཡན་ གྱིས་ རང་ ངམ་བསྐོས་ པས་ ཆུ་
སོགས་ལ་མ་བརྟག་པར་སྤྱོད་པའི་ཞར་ལ་དུད་འགྲོ་ཤི་ན་དུད་འགྲོ་སྤྱོད་པའི་
ལྟུང་བྱེད། ཆུ་བརྟག་ཚུལ་ཆུ་དྭངས་པ་མི་གཡོ་བར་དགེ་སློང་སྙིང་རྗེ་ཅན་
གྱིས་ཐ་མལ་བའི་མིག་གིས་ཆུའི་སྲོག་ཆགས་མེད་པ་ཡིད་ཆེས་ཀྱི་བར་
བརྟག་གོ །ཆུ་ཚགས་ནི། ཆུ་ཚགས་པའི་བྱ་བ་བྱེད་རུང་ཙམ་པས་ཆེ་ཆུང་
ངེས་པ་མེད་དོ། །༤ ༢ ཁྱིམ་པ་ཕོ་མོ་ཉལ་བོ་བྱེད་པར་ཤོམ་པའི་ཁྱིམ་གནས་
གཅིག་ པ་ འདོམས་ གང་ གི་ནང་ དུ་ སྐྱབས་མེད་ པར་ དགེ་ སློང་ འཇིགས་
པའི་དབང་མ་གཏོགས་པར་མངོན་སུམ་དུ་ཚོར་བྱ་ཚོར་བྱེད་དག་གིས་ཚོར་
7 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བར་འདུག་པ་རྫོགས་པ་ན་ཉལ་པོ་བྱེད་པའི་ཁྱིམ་ན་འདུག་པའི་ལྟུང་བྱེད།
༤ ༣ ཡན་ ལག་ གཞན་ འདྲ་ བ་ལ་མངོན་སུམ་མིན་པར་སྐྱབས་ཡོད་པར་
འགྲེང་བ་རྫོགས་པ་ན་འགྲེང་བའི་ལྟུང་བྱེད། ༤༤ མུ་སྟེགས་ཀྱི་རབ་བྱུང་
ནད་པ་དང་ཉེ་དུ་མིན་པ་ལ་དགོས་མེད་དུ་ཟས་ཡུལ་རྟེན་གཉིས་ཀ་ལ་རུང་
བ་ཚད་ལྡན་ཤེས་བཞིན་དུ་རང་གི་ལག་པས་བྱིན་པ་དེའི་ལག་ཏུ་ཐོབ་ན་
གཅེར་བུ་ལ་ཟས་སྦྱིན་པའི་ལྟུང་བྱེད། ༤༥ ཁྱིམ་པ་སྐྱེས་པའི་དམག་བཞི་
ཡན་ཆད་འཐབ་པའམ་འཐབ་པའི་སྟ་གོན་དུ་གནས་པ་རྟེན་རྒྱལ་བོས་བོས་
པ་སོགས་མིན་པར་བལྟ་བའི་ཕྱིར་རང་གི་གནས་ཉེ་འཁོར་དང་བཅས་པ་
ནས་འཕགས་ཏེ་ མཐོང་བ་ན་དམག་ལ་བལྟ་བའི་ལྟུང་ བྱེད། ༤༦ འཐབ་
པའམ་སྟ་གོན་དུ་གནས་པ་མ་གཏོགས་དམག་སྔ་མ་ལྟ་བུའི་ནང་དུ་དགོས་པ་
མེད་པར་ཞག་གཅིག་གནས་ཏེ་སྐྱ་རེངས་ཤར་ན་དམག་གི་ནང་ན་གནས་
པའི་ལྟུང་བྱེད། ༤ ༧ རྒྱལ་བོ་སོགས་ཀྱིས་བོས་ཀྱང་རུང་སྟེ་དགོས་པ་མེད་
པར་སྟ་གོན་དུ་གནས་པ་ལ་རེག་པ་དང༌། དེ་བཤམས་པར་དཀྲུགས་པ་
དང༌། རྒྱལ་ བོས་ བོས་ ཀྱང་ དགོས་མེད་དུ་ རང་ འདུག་ པའི་ གནས་ནས་
འཕགས་ཏེ་མཐོང་བ་གསུམ་ནི་དཔུང་གི་ཡན་ལག་ཉམས་སུ་མྱོང་བའི་ལྟུང་
བྱེད། ༤༨ རྙོག་པ་ཅན་ཏེ་ཞེ་སྡང་གི་སེམས་ཀྱིས་དགེ་སློང་ལ་བརྡེག་སྟེ་
དེའི་ལུས་ལ་ཕོག་པ་ན་བརྡེག་པའི་ལྟུང་བྱེད། ༤༩ སེམས་དེས་དགེ་སློང་
གཞན་ལ་བརྡེག་པར་གཟས་ན་གཟས་པའི་ལྟུང་བྱེད། གཟས་པའི་དོན་ནི་
བརྡེག་ཚུལ་བྱེད་པའོ། །༥༠ མཐོལ་ཡུལ་མཚན་ཉིད་དང་ལྡན་པ་ཡོད་པའི་
72



སྡོམ་གསུམ་བདུད་རྩིའི་ཆུ་གཏེར།
གནས་སུ་དགེ་སློང་གཞན་གྱི་ཕམ་ལྷག་གང་རུང་དགེ་འདུན་འཁྲུག་ཏུ་དོགས་
པ་སོགས་ཀྱི་དབང་མ་གཏོགས་པར་ཤེས་བཞིན་དུ་འཆབ་སྟེ་སྐྱ་རེངས་ཤར་
ན་གནས་ངན་ལེན་འཆབ་པའི་ལྟུང་བྱེད། ༈ ༥༡ དགེ་སློང་གཞན་ལ་
ཁྱིམ་པས་བསྔོས་པའི་དུས་རུང་གི་ཟས་སྔ་དྲོའི་དུས་སུ་ཕན་སེམས་མེད་པར་
ངག་གིས་ཟན་གཅོད་པའི་ཚིག་སྨྲ་བ་ཡུལ་དེའམ་སྦྱིན་བདག་གིས་དོན་གོ་ན་
ཟན་གཅོད་པའི་ལྟུང་བྱེད། ༥༢ དགེ་སློང་དུས་དྲན་བྱས་པ་དང་ནད་པ་མིན་
པས་མེ་མ་མུར་དང་མེ་ལྕེ་ལས་གཞན་པའི་མེ་ཡོངས་སུ་རྫོགས་པ་ལ་རེག་
གམ་རེག་ཏུ་བཅུག་ན་མེ་ལ་རེག་པའི་ལྟུང་བྱེད། དུས་དྲན་ནི། བྱ་བ་དེ་ལ་
མ་ཞུགས་པའི་ནང་དུས་ལྟ་བུ་ལ། དེ་ཆོས་ལྡན་གྱི་ཆེད་དུ་དུས་དྲན་བསྟེན་
རུང་ གི་ ལྟུང་བ་ གང་ གི་ གཞི་ ལ་ ཐུགས་ ཀྱང་ གནང་ བ་ མཛད་ དུ་ གསོལ་
སྙམ་དུ་དུས་དྲན་བྱས་ན། ཉིན་མཚན་དེ་འདས་ཀྱི་བར་དུ་འཆགས་ལ། དེ་
སྐབས་ དགེ་ ཚུལ་ ལྟ་ བུ་ མེ་ ལ་ རེག་ མཁན་ ཡོད་ན་གོ་མི་ཆོད་ དོ། །བུད་
མེད་ཆུས་འཁྱེར་བ་འཛིན་པ་ན་མ་དང་སྲིང་མོའི་འདུ་ཤེས་དང་། རིན་པོ་ཆེ་ཁྲི་
ལ་མི་རྟག་པའི་འདུ་ཤེས་ཀྱིས་ཆགས་པ་འགོག་ལ། ལྟུང་བ་གླེང་དྲན་བྱེད་ཚེ་
ཕན་པའི་འདུ་ཤེས་ཀྱིས་ཞེ་སྡང་འགོག་པ་སོགས་ཆགས་སྡང་འགོག་པ་གལ་
ཆེའོ། །༥༣ དགེ་ སློང་གི་ཆེད་དུ་དགེ་འདུན་ གྱིས་ ལས་ ཆོས་ ལྡན་ བྱས་ པ་
ཆགས་པའི་རྗེས་སུ་དེ་ལ་སྔར་འདུན་པ་ཕུལ་བའི་དགེ་སློང་གིས་ད་དེ་ཕུལ་བ་
ཕྱིར་ བྱིན་ ཅིག ཅེས་ ངག་ གིས་ ལས་ དེར་ གཏོགས་ པའི་ དགེ་སློང་ ལ་ སྨྲ་
བ་དེའི་དོན་གོ་བ་ན་འདུན་པ་ཕྱིར་བསྒྱུར་བའི་ལྟུང་བྱེད། ༥༤ ཡུལ་བསྙེན་
73



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པར་མ་རྫོགས་པའམ་ཕམ་པ་བྱུང་བ་དང་ངོ་སྤོས་ཀྱང་རུང་གནས་ཕལ་ཆེར་
གཡོགས་པ་དང་སྐོར་བ་གནས་གཅིག་པར་འདོམས་གང་གི་ནང་དུ་དགོས་
མེད་དུ་གཉིད་ལོག་འདོད་ཀྱིས་ཞག་བར་མ་ཆད་དུ་ཉལ་ཞིང་ཞག་གསུམ་
པའི་སྐྱ་རེངས་ཤར་ན་ནུབ་ལྷག་ཉལ་གྱི་ལྟུང་བྱེད། ༥༥ དགེ་སློང་གིས་ཁྱིམ་
ན་གནས་པས་ཐར་བ་ལ་བར་དུ་མི་གཅོད་དོ། །ཞེས་པ་ལྟ་བུ་ཕྱོགས་འགའ་
ཞིག་ལ་སྡིག་ལྟ་སྐྱེས་པ་དེ་ཟློག་པ་ལྔས་བཟློག་ཀྱང་བརྗོད་པ་གསུམ་པའི་
མཐར་མི་གཏོང་ན་སྡིག་ལྟ་མི་གཏོང་བའི་ལྟུང་བྱེད། ༥༦ དགེ་སློང་གནས་
ནས་ཕྱུང་ཞིང་བཟོད་གསོལ་གྱི་ལས་མ་བྱས་པ་དེར་ཤེས་བཞིན་དུ་དགེ་སློང་
གནས་ཕྱུང་མིན་པས་ཆོས་དང་ཟང་ཟིང་གི་ལོངས་སྤྱོད་ལྷན་ཅིག་མྱོང་བའམ་
གནས་གཅིག་ཏུ་གནས་ཏེ་སྐྱ་རེངས་ཤར་ན་སྤངས་བ་རྗེས་ཕྱོགས་ཀྱི་ལྟུང་
བྱེད། ༥༧ དགེ་ཚུལ་སྡིག་ལྟ་ཅན་ཟློག་པ་ལྔས་མཐར་མི་གཏོང་བ་གསོལ་
བཞིའི་ལས་ཀྱིས་གནས་དབྱུང་བྱས་པ་ལ་སྔར་ལྟར་བྱས་ན་བསྙིལ་བ་བསྡུད་
པའི་ ལྟུང་བྱེད། ༥༨ ཁ་མ་བསྒྱུར་བའི་ གོས་དཀར་པོ་ རང་ གི་ ཡིན་པ་ཆུ་
ཚགས་ལས་གཞན་ལ་དགོས་མེད་དུ་ལོངས་སྤྱད་པ་རྫོགས་ན་ཁ་མ་བསྒྱུར་
བའི་ གོས་ ཀྱོན་ པའི་ ལྟུང་ བྱེད། ༥༩ རིན་ པོ་ ཆེ་ རང་ གི་ མིན་ པའམ་ རང་
གཞན་གང་རུང་གི་རིན་པོ་ཆེར་སྨོས་པ་དགོས་པའི་ཕྱིར་རུང་བར་མ་གྱུར་
པ་ཐོབ་པར་ལྕོགས་པ་ན་གནས་པ་ལ་རྐྱེན་མེད་པར་རེག་འདོད་ཀྱིས་རང་
ངམ་བསྐོས་ པས་ མངོན་ སུམ་དུ་རེག་པ་ རྫོགས་ པ་ན་ ལོངས་ པ་ གཞིར་
གཏོགས་ ཀྱི་ལྟུང་བྱེད། ༦༠ འཇིག་རྟེན་ན་ གྲགས་པའི་ཆུས་དུས་ལྔ་བའི་



སྡོམ་གསུམ་བདུད་རྩིའི་ཆུ་གཏེར།
ཚེས་གཅིག་ནས་བདུན་པའི་བཅོ་ལྔའི་བར་དང་ཟླ་ཕྱེད་སོང་བའི་དུས་མིན་
པར་དགེ་སློང་ནད་པ་དང་རླུང་གིས་གོས་ཀྱི་གྲ་བསྐྱོད་པ་དང་ཆར་ཐིགས་པ་
གཉིས་ལུས་ལ་ཕོག་པ་དང་སྐྲ་བྲེགས་པ་སོགས་མིན་པས་ཚ་བའི་གནས་
མིན་པར་ཁྲུས་ བྱེད་འདོད་ཀྱིས་ལུས་ཕྱེད་ཁྱབ་པ་ན་ཁྲུས་བྱེད་པའི་ལྟུང་
བྱེད། ༈ ༦༡ རང་ངམ་བསྐོས་པས་གསོད་སེམས་ཀྱིས་དུད་འགྲོ་གཞི་མའི་
ཞར་ལ་མ་ཡིན་པར་བསད་པ་ན་དུད་འགྲོ་གསོད་པའི་ལྟུང་བྱེད། ༦༢ དགེ་
སློང་ཆོས་དྲུག་ལྡན་ལ་བཞད་གད་ཡན་ཆད་ཀྱིས་སྡོམ་པ་མ་ཆགས་པའམ་
ཕམ་པ་བྱུང་བ་ སོགས་ དགེ་སློང་མིན་པའི་ཚིག་ ངག་ ལྔ་ ལྡན་ གྱིས་སྨྲས་
པའི་དོན་གོ་བ་ན་འགྱོད་པ་བསྐྱེད་པའི་ལྟུང་བྱེད། ༦༣ དགེ་སློང་གི་རྨ་སྒོ་
ལས་གཞན་པའི་ལུས་མ་ཉམས་པར་རང་གི་ལུས་མ་ཉམས་པས་སྐྱི་གཡའ་
པར་འདོད་པས་རེག་པ་རྫོགས་པ་ན་ག་ག་ཚིལ་བྱེད་པའི་ལྟུང་བྱེད། ༦༤ ཆུ་
ལྟེ་བར་སླེབ་པའི་ཚད་ལ་རྩེ་འདོད་ཀྱིས་རང་ངམ་བསྐོས་པས་དེར་ཞུགས་ཏེ་
རྒྱུན་ཕྱོགས་སོགས་སུ་རྩོལ་བ་སོགས་བྱས་ཏེ་རྩེ་བ་རྫོགས་པ་ན་ཆུ་ལ་རྩེ་
བའི་ལྟུང་བྱེད། ༦༥ བུད་མེད་ཆོས་དྲུག་ལྡན་སྲུང་མ་དང་མི་ལྡན་པ་དང་
གནས་ཀྱི་ངོ་བོར་གྲུབ་ པར་ བར་ དུ་མཚམས་ཆོད་ན་ འདོམས་ གང་ དང་
མཚམས་མ་ཆོད་ན་འདོམས་དགུའི་ནང་དུ་གནས་གཅིག་པར་ཁྲིམས་གྲོགས་
མེད་པར་མཚན་མོ་ཡུལ་རྟེན་གཉིས་ཀ་ཉལ་ཞིང་གཉིད་ལོག་སྟེ་སྐྱ་རེངས་ཤར་
ན་ བུད་མེད་ དང༌ ལྷན་ ཅིག་ ཉལ་ བའི་ ལྟུང་ བྱེད། ༦༦ དགེ་ སློང་ ལ་སྔངས་
པར་འདོད་པས་གཟུགས་སྒྲ་སོགས་ཡིད་མི་འོང་བ་ཉེ་བ་བསྒྲུབ་པ་རང་ངམ་
75



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བསྐོས་པས་ངག་གི་རིག་བྱེད་ཀྱིས་སྨྲ་བ་འཇིགས་པ་མ་སྐྱེས་ཀྱང་དོན་གོ་
ན་སྔངས་པའི་ལྟུང་བྱེད། ༦༧ རབ་བྱུང་སྡེ་ལྔ་གང་རུང་གི་ཡོ་བྱེད་གང་ཡང་རུང་
བ་རྐུ་སེམས་དང་ཕན་སེམས་མེད་པར་རང་ངམ་བསྐོས་པས་མངོན་སུམ་དུ་སྦེད་
པ་ རྫོགས་ པ་ ན་ སྦེད་ པའི་ ལྟུང་ བྱེད། ༦༨ དགེ་ སློང་རང་ གིས་ དགེ་ སློང་
གཞན་ ལ་ བྱིན་ པའི་ གོས་ དེས་ མ་ གནང་ ཞིང་ རྐུ་ སེམས་
དང་ཡིད་གཅུགས་ཁྱད་པར་ཅན་མ་ཡིན་པར་མི་དགའ་བར་ཤེས་བཞིན་དུ་
བསྲི་བ་མེད་པར་ལོངས་སྤྱོད་པ་རྫོགས་པ་ན་གདེང་མེད་དུ་སྤྱོད་པའི་ལྟུང་
བྱེད། རང་འགྲེལ་སོགས་ལས་ལྷུང་བཟེད་ཀྱིས་ཀྱང་བསྐྱེད་གསུངས་སོ། །
༦༩ ཡུལ་མཚན་དང་ལྟ་བ་མཐུན་པ་གསོ་རུང་དང་མི་མཐུན་པ་རྣམ་དག་ལ་
བསམ་བཞིན་དུ་སྐུར་བ་འདེབས་འདོད་ཀྱིས་ལྷག་མའི་སྐུར་བ་ངག་ལྔ་ལྡན་
གྱིས་གསལ་པོའམ་བག་ཙམ་གང་རུང་གིས་སྨྲས་པ་ཡུལ་ཐ་སྙད་ལྔ་ལྡན་
གྱིས་དོན་གོ་བ་ན་ལྷག་མའི་སྐུར་འདེབས་ཀྱི་ལྟུང་བྱེད། ༧༠ ཁྱིམ་པ་མོ་
ཆོས་དྲུག་ལྡན་ངོ་མ་ སྤོས་པ་ལམ་སེལ་༼ ཕན་འདོགས་བྱ་འདོགས་བྱེད་
མ་ཡིན་པ༽བྱེད་པ་སོ༼ལམ་ནོར་བ་བུད་མེད་ཀྱི་ལམ་དུ་ཞུགས་པ། འགྲོ་མི་
ནུས་པར་བུད་མེད་ཀྱིས་ ཁྲིད་པ༽གས་མིན་པ་དང་ས་ ལ་བརྟེན་པའི་ལམ་
དུ་ ཁྲིམས་ གྲོགས་མེད་ པར་ སྦྱོར་ བ་ གཅིག་ གིས་ ལྷན་ ཅིག་ སོང་ སྟེ་ རྒྱང་
གྲགས་འདས་ན་བུད་མེད་དང་ལྷན་ཅིག་ལམ་དུ་འགྲོ་བའི་ལྟུང་བྱེད། ཉི་
ཟེར་ལས། གྲུ་ཡང་ས་ལ་བརྟེན་པའི་ལམ་ཡིན་པར་བསྡུའོ། །ཞེས་གསུངས་
སོ། ། ༈ ༧༡ གྲོང་འཇོམས་པའི་ཆོམ་རྐུན་པའམ་ཤོ་གམ་འདྲལ་བའི་
76



སྡོམ་གསུམ་བདུད་རྩིའི་ཆུ་གཏེར།
ཚོང་བ་གང་རུང་སྐྱེས་པའི་མཚན་ལྡན་ངོ་མ་སྤོས་པ་དང་རྐྱེན་མེད་པར་
དུས་དང་ལམ་སོགས་སྔ་མ་ལྟ་བུ་ནི་རྐུན་མ་དང་ལྷན་ཅིག་འགྲོ་བའི་ལྟུང་བྱེད། །
༧༢ མངལ་ཤོལ་དང་བཅས་ཏེ་ལོ་ཉི་ཤུ་མ་ལོན་པ་སྡོམ་པ་སྐྱེ་བའི་བར་ཆད་
གཞན་དང་མི་ལྡན་པ་ཡིད་གཉིས་ཡན་གྱིས་བསྙེན་རྫོགས་ཀྱི་མཁན་པོ་བྱས་
ཏེ་བསྙེན་པར་རྫོགས་པ་ན་ཉི་ཤུ་མ་ལོན་པ་བསྙེན་པར་རྫོགས་པའི་ལྟུང་
བྱེད། གཞན་ ཡང་ སྐྱེས་ ནས་ ཉི་ ཤུ་ མ་ ལོན་ པ་ ཞེས་ སྐབས་
འགར་ གསུངས་སོ། ། ༧༣ འཇིག་རྟེན་ན་ གྲགས་ པའི་ ས་འོག་གཞི་ དང་
འབྲེལ་བ་མ་ཉམས་པ་འཐས་པར་གནས་པ་ཤེས་བཞིན་དུ་དགོས་པ་མེད་
པར་རང་ངམ་བསྐོས་པས་མངོན་སུམ་དུ་སོར་བཞི་ཡན་རྐོས་ན་བརྐོ་བའི་
ལྟུང་བྱེད། ༧༤ ཞག་ བདུན་ ལྟ་ བུའི་ དུས་ཚིགས་ སུ་བོས་ན་དེ་ལས་ལྷག་
པ་དང་མ་ཤི་བར་མགྲོན་དུ་བོས་པ་ལྟ་བུ་མ་ཡིན་པར་ཞག་དང་ཟླ་བ་ལོ་ཅི་
ཙམ་ཐེག་ཚད་ཟེར་ནས་ཚིགས་རྣམ་པར་བཞག་པ་མེད་ན་ཟླ་བ་བཞི་ལས་
ལྷག་པར་ཁྱིམ་པ་ཉེ་དུ་མིན་པ་ལས་དུས་རུང་གི་ཟས་ཟས་གཅིག་གི་ཚད་
ཟོས་ཏེ་མིད་ན་མགྲོན་གཉེར་རིང་འདུག་གི་ལྟུང་བྱེད། འདི་ལ་འདུལ་བ་
བདུད་རྩིའི་ཉིང་ཁུ་ལས། ཟླ་བ་བཞི་མགྲོན་དུ་བོས་པ་ལྟ་བུ་ལ་ཟླ་བ་བཞི་
ལས་ ལྷག་ འདུག་ ནས་ ཟས་ ཟས་ ན་ དེའི་ ལྟུང་ བ་ འབྱུང་ བར་ གསུངས་
སོ། །༧༥ དགེ་སློང་ཆོས་དྲུག་ལྡན་འདུལ་བ་ཤེས་པས་འདུལ་བར་གཏོགས་
པའི་རང་གི་བསླབ་པ་ལ་སློབས་ཤིག ཅེས་བསྒོ་བ་ན་ཤེས་བཞིན་དུ་ཁྱོད་མི་
ཤེས་པས་གཞན་ལ་མ་དྲིས་པར་མི་སློབ་ཅེས་པ་ལྟ་བུ་ངག་ལྔ་ལྡན་གྱིས་སྨྲས་
77



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པ་ དེས་ དོན་ གོ་ ན་ བསླབ་ པ་ ཉེ་ བར་ འཇོག་ པ་ སྤང་ བའི་
ལྟུང་བྱེད། ༧༦ རང་ལ་རྩོད་པ་བཞི་གང་རུང་བྱེད་པའི་དགེ་སློང་གཉིས་
ཡན་ཆད་དེའི་ཕྱིར་གྲོས་བྱེད་པ་ལ་དེ་སྤེལ་བའི་ཕྱིར་ཉན་ནས་དོན་གོ་བ་ན་
ཉན་ན་བྱེད་པའི་ལྟུང་བྱེད། ༧༧ དགེ་འདུན་གྱིས་ཆོས་ལྡན་གྱི་ལས་རང་ལ་
མི་མཐུན་པ་མིན་པའི་ལས་བྱེད་པ་མཚམས་ཀྱི་གནས་ནས་དགེ་སློང་ཁ་
སྐོང་འོས་པ་གྲལ་ལ་འཁོད་པ་རྐྱེན་མེད་པར་ལས་དེའི་གསོལ་བ་མ་བྱས་
པའི་དུས་སུ་ཤེས་བཞིན་དུ་ལྟག་༼སྔ་ཕྱི་འོག་གི་དགེ་སློང་ལ་མ་སྨྲས་པར་
འགྲོ་བ་ཐོས་པའི་ཉེ་འཁོར་འདས་པ་ན་ལས་ཀྱི་གནས་ནས་མ་སྨྲས་པར་
འགྲོ་བའི་ལྟུང་བྱེད། ༧༨ སངས་རྒྱས་ཞལ་དངོས་སུ་བཞུགས་པ་དང་དགེ་
སློང་གི་དགེ་འདུན་དང་དེའི་ཞལ་ཏ་བ་གང་རུང་གིས་རང་ལ་ཆོས་ལྡན་གྱི་
བསྒོ་བ་ཤེས་བཞིན་དུ་མ་གུས་ཤིང་ཤད་སྦྱངས་མེད་པར་ངག་ལྔ་ལྡན་གྱིས་
འགལ་བར་བྱེད་པ་ཕ་རོལ་བོས་དོན་གོ་ན་མ་གུས་པའི་ལྟུང་བྱེད། ༧༩ ཆང་
མིད་པར་མངོན་པའི་ཚད་དང་ ལྡན་ པ་ མགུལ་དུ་ མིད་པ་ན་མྱོས་འགྱུར་
འཐུང་བའི་ལྟུང་བྱེད། ༨༠ གླིང་དེའི་ཉིན་ཕྱེད་ཡོལ་ནས་སྐྱ་རེངས་མ་ཤར་
བའི་དུས་སུ་རབ་བྱུང་སྡེ་ལྔ་གང་རུང་ཡོད་བཞིན་དུ་དེ་ལ་མ་སྨྲས་པར་ཁྱིམ་
པ་མཚན་ཉིད་པའི་གནས་ སུ་རྐྱེན་མེད་པར་སོང་སྟེ་བསྐོར་བ་ལ་སྒོ་ནང་
དང་མ་བསྐོར་བ་ལ་ཉེ་འཁོར་འདོམས་གང་གི་ནང་དུ་ཞུགས་པ་ན་དུས་མ་
ཡིན་པར་འགྲོ་བའི་ལྟུང་བྱེད། རབ་བྱུང་སྡེ་ལྔ་ནི། དགེ་ཚུལ་ཕ་མ་གཉིས།
དགེ་སློབ་མ། དགེ་སློང་ཕ་མ་གཉིས་ཏེ་ལྔའོ། ། ༈ ༨༡ གླིང་དེའི་ཉིན་ཕྱེད་
78



སྡོམ་གསུམ་བདུད་རྩིའི་ཆུ་གཏེར། །
ཡོལ་ནས་སྐྱ་རེངས་མ་ཤར་བར་དགོས་མེད་དུ་ཁྱིམ་བཞི་པ་ལ་སོང་བའམ་
དགེ་སློང་རང་གི་ངོ་བོར་དགེ་འདུན་དུས་རུང་གི་ཟས་ལ་སྤྱན་དྲངས་པའི་
སྦྱིན་བདག་ལ་ཟས་བྲིམ་པ་ཡོལ་བར་མ་བྱེད་ཅིག ཅེས་མ་སྨྲས་པར་སྔ་དྲོ་
ཁྱིམ་གསུམ་པའི་སྒོའི་གཏན་པའམ་ཉེ་འཁོར་འདས་པ་ན་གྲོང་དུ་རྒྱུ་བའི་
ལྟུང་བྱེད། ༨༢ རང་གླིང་གི་ནུབ་ཀྱི་འོད་དམར་འདས་པ་ནས་ཉི་མ་མ་ཤར་
བར་ལ་དགོས་པ་མེད་པར་བཙུན་མོའི་འཁོར་རམ་རྒྱལ་བོའི་ཕོ་བྲང་དུ་སོང་
སྟེ་བསྐོར་བ་མེད་ན་ཉེ་འཁོར་དང་། བསྐོར་ཀྱང་སྒོ་མེད་པ་དང་སྒོ་བཅད་པ་
ལ་ནང་དང་མ་བཅད་པ་གཏན་པའི་རྩེ་རྩིགས་པའི་ནང་དུ་སོན་པ་འདས་པ་
ན་དང༌། ཉིན་པར་སོང་སྟེ་འདུག་པ་འོད་དམར་འདས་པ་ན་རྒྱལ་པོའི་ཕོ་
བྲང་དུ་འགྲོ་བའི་ལྟུང་བྱེད། ༨༣ དགེ་སློང་སྔར་སོ་ཐར་གྱི་མདོ་ལན་གཉིས་
ཐོས་ཤིང་ཡིད་རྨོངས་པ་མིན་པས་གསོ་སྦྱོང་གི་དུས་སུ་མདོ་འདོན་པའི་ཚེ་
དགེ་སློང་ལ་བདག་གིས་བསླབ་པའི་ཆོས་འདི་མདོར་གཏོགས་པ་ད་གདོད་
ཤེས་སོ། །ཞེས་ངག་ གིས་སྨྲས་པ་ཕ་རོལ་བོས་དོན་གོ་བ་ན་བསླབ་གཞི་
ཁྱད་དུ་གསོད་པའི་ལྟུང་བྱེད། ༨༤ རང་དོན་དུ་བ་སོ་རུས་པ་རྭ་གང་རུང་གི་
ཁབ་རལ་སོར་བཞི་ཡན་ཆད་བྱས་སམ་བྱེད་དུ་བཅུག་སྟེ་ཟིན་པ་ན་ཁབ་རལ་
འཆོས་པའི་ལྟུང་བྱེད། །༨། དགེ་འདུན་གྱི་ཁྲིའམ་ཁྲིའུ་རྐང་བ་བུ་གར་གཞུག་པ་
མ་གཏོགས་པ་ཁྲུ་གང་ལས་ལྷག་པ་ཤེས་བཞིན་དུ་རང་ངམ་བསྐོས་པས་
བྱེད་དུ་བཅུག་སྟེ་ཟིན་པ་ན་ཁྲི་རྐང་འཆོས་པའི་ལྟུང་བྱེད། ༨༦ དགེ་འདུན་
གྱི་གནས་མལ་ལ་ཞེ་སྡང་གིས་ཤིང་བལ་སྤར་གང་ཡན་གྱིས་ གོས་ཕྱིར་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བདལ་བ་རྫོགས་པ་ན་ཤིང་བལ་གྱི་གོས་པར་བྱས་པའི་ལྟུང་བྱེད། ༨༧རང་
གི་གདིང་བ་སྲིད་དུ་རྡུལ་ཁྲུ་གསུམ་མམ་ཕྱེད་དང་ལྔ་ཞེང་དུ་ཁྲུ་དོ་དང་སོར་
དྲུག་ལས་སོར་ཕྱེད་ཡན་ཆད་ཀྱི་ལྷག་པ་བྱས་ཟིན་པ་ན་གདིང་བ་ཚད་ལྷག་
བྱེད་པའི་ལྟུང་བྱེད། ༨༨ གཞན་འདྲ་བ་ལ་གཡན་པ་དགབ་པ་སྲིད་དུ་ཁྲུ་
དྲུག་ཞེང་དུ་གསུམ་ལས་ལྷག་པ་བྱས་སམ་བྱེད་བཅུག་ན་གཡན་པ་དགབ་པ་
ཚད་ལྷག་པའི་ལྟུང་བྱེད། ༨༩ གཞན་འདྲ་བ་ལ་རས་ཆེན་སྲིད་དུ་ཁྲུ་དགུ་
ཞེང་དུ་གསུམ་དང་སོར་བཅོ་བརྒྱད་ལས་ལྷག་པ་བྱས་ན་རས་ཆེན་ཚད་ལྷག་
བྱེད་ པའི་ ལྟུང་ བྱེད། ༩༠ རང་ གི་ ལུས་ སྟོན་ པའི་ སྐུ་ ཚད་ མེད་ པར་ སྲིད་
དུ་ཕལ་བའི་ཁྲུ་བཅོ་ལྔ་དང་། ཞེང་དུ་དགུ་ལས་ལྷག་པའི་དང༌། དེའི་སྐུ་
ཚད་ཡོད་པས་ རང་གི་ཁྲུ་ལྔ་ དང་ གསུམ་ ལས་སུམ་འགྱུར་གྱི་ཆོས་གོས་
གསུམ་གང་རུང་བྱས་སམ་བྱེད་བཅུག་ན་བདེ་གཤེགས་ཆོས་གོས་ཀྱི་ཚད་
ལས་ གྱུར་ བའི་ལྟུང་བྱེད་ དེ་ལྟུང་ བྱེད་འབའ་ཞིག་པ་དགུ་བཅུ་ ཡིན་ནོ། །
འདུལ་བ་བདུད་རྩིའི་ཉིང་ཁུ་ལས། ཁྲི་རྐང་དང་གཏིང་བ་གཡན་པ་དགབ་པ་
རས་ཆེན་བཞི་ཚད་ལས་ལྷག་པའི་ལྟུང་བ་བཤགས་པའི་ཚེ་ལྷག་པོ་བཅད་
ནས་བཤགས་དགོས། ཞེས་གསུངས་སོ། །
། བཞི་ བ་ སོར་བཤགས་བཞི་ནི།
༡དགེ་སློང་མ་གྲོང་དང་ལམ་པོ་ཆེ་དང་དེ་གཉིས་ཀྱི་ཉེ་འཁོར་ གང་ རུང་
ན་འདུག་པ་ལ། དགེ་སློང་དེ་བཞི་གང་རུང་ན་ཕྱིན་ནས་མུ་གེ་དུས་མིན་
པར་དུས་རུང་གི་ཟས་བླངས་ཏེ་གནས་གཞན་དུ་ཟོས་ཏེ་མིད་པ་ན་དགེ་སློང་
80



སྡོམ་གསུམ་བདུད་རྩིའི་ཆུ་གཏེར།
མ་ལས་ཟས་ལེན་པའི་སོར་བཤགས། ༢ ཁྱིམ་པ་གང་གི་ཡང་ཉེ་དུ་མིན་
པས་མགྲོན་དུ་བོས་པས་དུས་ རུང་ གི་ ཟས་ དགེ་སློང་མས་ བསྒོ་བཤམས་
ལོག་པར་བྱེད་པ་རང་ངམ་རང་འདྲིས་མ་བཟློག་པར་ཤེས་བཞིན་དུ་ཟོས་ཏེ་
མིད་ན་གྲྭལ་རིམ་དུ་མ་ཕེབས་པར་འབྲིམ་དུ་བཅུག་པ་མ་བཟློག་པར་ཟ་
བའི་སོར་བཤགས། ༣ ཁྱིམ་ གྱི་བསླབ་པའི་སྡོམ་པ་བྱིན་པའི་ཁོངས་སུ་
གཏོགས་པའི་དགེ་སློང་གིས་དེ་འདྲའི་ཁྱིམ་ནས་ལྡམ་ལྡུམ་སོགས་ཡོད་པ་
མིན་པའི་དུས་རུང་གི་ཟས་བསླངས་ཏེ་ཟོས་པ་ན་བསླབ་པ་དྲས་ཏེ་ཁྱིམ་
དུ་ འཇུག་ པའི་ སོར་བཤགས། ཞུ་ བར་ ལུས་ ཀྱིས་ སློང་ན་ ཉེས་ བྱས་ སུ་
གསུངས་སོ། །༤ ཁྱིམ་པ་ཆོས་ལྔ་ལྡན་དགེ་འདུན་ལ་ཟས་བསྔོ་བ་པོ་ལས་
དུས་རུང་གི་ཟ་ཚད་ལོངས་པ་སྤྲིང་ཡིག་སོགས་ཀྱིས་བསླངས་ཏེ། ནགས་
ཉུལ་བ་སོགས་འཇིགས་བཅས་མ་བསལ་བར་ཤེས་བཞིན་དུ་གྲོང་དང་
གཙུག་ལག་ཁང་དག་གི་ཕྱི་རོལ་རྒྱང་གྲགས་ཕན་ཆད་འཇིགས་པའི་སར་
ཁྱེར་ ཏེ་ ཟས་ ན་ ནགས་ མ་ བརྟགས་ པའི་ སོར་ བཤགས་ ཏེ་ སོར་
བཤགས་བཞིའོ། །
༈ ལྔ་བ་ཉེས་བྱས་ཀྱི་སྡེ་ཚན་ལ་དགུ་ལས།
དང་པོ་གོས་བགོ་བའི་སྡེ་ལ། ༡ མཐང་གོས་དང་ཤམ་ཐབས་གང་རུང་ལ་
མཐའ་མཉམ་པར་མ་བགོས་པ། ༢ པུས་མོ་མ་ཁེབས་པས་བརྩེངས་པ་
དང༌། ༣ ལོང་བུ་བཀབ་པས་ཧ་ཅང་འཇོལ་བ་དང༌། དེའི་རིང་ཐུང་གི་
ཚད་ནི་ལོང་བུའི་སྟེང་ནས་སོར་བཞི་འཁོར་བར་འདུལ་བསྡུས་སུ་གསུངས་
8
།



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སོ། ། ༤ ཕྱོགས་གཅིག་གླང་བོ་ཆེའི་ སྣ་ལྟར་ནར་བ་དང༌། ༥ ལྟེ་གོང་དུ་
མགོ་ལྟེ་བ་ནས་སྟེང་དུ་སྐ་རགས་བཅིང་བ་དང༌། ༦ སྐ་རགས་ཀྱི་སྟེང་ནས་
སྦྲུལ་མགོའི་གདེངས་ཀ་ལྟར་ལྟེབ་པ་དང༌། ༧ སྐ་རགས་ཀྱི་བར་བར་ནས་
འབྲུའི་ཕུར་ མ་ ལྟར་ འདུག་ པ་དང༌། ༨ སྟོད་ གཡོགས་ བླ་ གོས་ དང་སྣམ་
སྦྱར་གང་རུང་ ཟླུམ་པོར་མ་བགོས་པ་དང༌། ༩ པུས་མོ་ལས་བརྩེངས་པ་
དང༌། ༡༠ ལོང་བུ་ལས་འཇོལ་བ་སྟེ་ཉེས་བྱས་ཀྱི་སྡེ་ཚན་དང་པོའོ། ། ༡༡
ཁྱིམ་དུ་འགྲོ་བའི་སྡེ་ལ་རྐང་ལག་དྲན་ཤེས་ཀྱིས་མ་བསྡམས་པར་ཁྱིམ་དུ་
འགྲོ་བ་སྤྱི་དང༌། ༡༢ དེའི་བྱེ་བྲག་གོས་ལེགས་པར་མ་བགོས་པར་འགྲོ་
བ་དང༌། ༡༣ ཅ་ཅོའི་སྒྲ་མ་བསྐྱུངས་ཏེ་འགྲོ་བ་དང༌། ༡༤ མིག་གཡེངས་
བག་ཏུ་ལྟ་ཞིང་འགྲོ་བ་དང་། ༡༥ གཉའ་ཤིང་གང་སྟེ་འདོམ་གང་ནང་དུ་མི་
ལྟ་ བར་ འགྲོ་བ་ དང༌། ༡༦ ཞྭ་ མ་ ཡིན་ པའི་ གོས་ ཀྱིས་ མགོ་གཡོགས་ཏེ་
འགྲོ་བ་དང༌། ༡༧ གོས་འདོམས་ སྣང་བར་བ རྗེས་ཏེ་འགྲོ་བ་དང༌། ༡༨
གོས་ཕྲག་པ་གཉིས་ཀར་གཟར་ཏེ་འགྲོ་བ་དང༌། ༡༩ ལག་པ་མདུན་ནས་
གཉའ་བ་སྟེ་ ཕྲག་ པ་ གཉིས་ སུ་བསྣོལ་ཏེ་འགྲོ་བ་དང༌། ༢༠ ལྟག་ གོང་
དུ་སོར་མོ་བསྣོལ་ཞིང་འགྲོ་བ་དང༌། ༢༡ མཆོངས་ སྟེ་ འགྲོ་བ། ༢༢ སྐྱིད་
པ་བརྐྱངས་བསྐུམས་བྱེད་སྟེ་འགྲོ་བ་དང༌། ༢༣ ཙོག་པུས་འགྲོ་བ་དང༌།
༢༤ རྟིང་བ་བཏེག་སྟེ་བྲང་བས་འགྲོ་བ་དང༌། ༢༥ ལག་པ་གཉིས་རྐེད་པ་
ལ་བརྟེན་ནས་གྲུ་མོ་ཕྱིར་བརྐྱངས་ཏེ་འགྲོ་བ་དང༌། ༢༦ མགོ་བསྒྱུར་ཞིང་
འགྲོ་བ་དང༌། ༢༧ ལུས་ གཅུ་སྟེ་འགྲོ་བ་དང༌། ༢༨ ལག་ པ་ གཡུག་ཅིང་
82



སྡོམ་གསུམ་བདུད་རྩིའི་ཆུ་གཏེར།
འགྲོ་བ་དང༌། ༢༩ དཔུང་བ་སྤྱད་དེ་འགྲོ་བ་དང༌། ༣༠ ལག་པ་སྤྲེལ་ཏེ་
འགྲོ་བ་སྟེ་ཉེས་བྱས་ཀྱི་སྡེ་ཚན་གཉིས་པའོ། ། ༈ འདུག་པའི་སྡེ་ལ།
༣༡ ཁྱིམ་ དུ་ མ་ བསྒོ་བར་ སྟན་ལ་འདུག་པ། ༣༢ མ་བརྟགས་ པར་ སྟན་
ལ་ འདུག་ པ། ༣༣ ལྕིད་ ཕབ་སྟེ་འདུག་པ། ༣༤ སྐྱིལ་ཀྲུང་མ་ བྱས་ པར་
པུས་མོ་མན་ཆད་ཀྱི་རྐང་བ་བསྣོལ་བའི་འདུག་པ། ༣༥ དེ་ལྟར་བརླ་བསྣོལ་
བའི་ འདུག་ པ། ༣༦ དེ་ལྟར་ ལོང་སྟེང་ལོང་བུ་བཞག་སྟེ་འདུག་པ། ༣༧
ཁྲི་ འོག་ རྐང་ བ་ བཅུག་ སྟེ་ འདུག་ པ། ༣༨ རྐང་ བ་ སོ་ སོར་བརྐྱངས་ སྟེ་
འདུག་པ། ༣༩ འདོམས་ སྣང་བར་བྱས་ཏེ་འདུག་པའི་ཉེས་བྱས་ཀྱི་སྡེ་ཚན་
གསུམ་ པའོ། ། ༈ ཟས་ ལེན་ པའི་ སྡེ་ ལ། ༤༠ ཟས་ ལེགས་པར་མ་ བླངས་
པ་སྤྱི་དང༌། ༤༡ བྱེ་བྲག་ལྷུང་བཟེད་ཀྱི་མུ་སྟེ་ཁ་དང་མཉམ་པར་བསླངས་པ།
༤༢ འབྲས་ ཆན་ དང༌ ཚོད་ མ་ ཤ་ སོགས་ མཉམ་ པར་ བསླངས་ པ། ༤༣
གྲལ་མཐར་ཆགས་སུ་མ་བསླངས་པ། ༤༤ ལྷུང་བཟེད་ལ་ཡིད་མ་གཏད་
པར་བླངས་པ། ༤༥ བཟའ་བཅའ་མ་འོངས་གོང་ནས་ལྷུང་བཟེད་བཟེད་པ།
༤༦འབྲས་ཆན་དང་ཚོད་མ་ཅི་རིགས་ལྷག་པར་ལེན་འདོད་ཀྱིས་ཕན་ཚུན་
འགེབས་པ། ༤༧ ཟས་ སྟེང་དུ་ལྷུང་བཟེད་བཟེད་ པ་ སྟེ་ཉེས་ བྱས་ ཀྱི་སྡེ་
ཚན་བཞི་བའོ། ། ༈ ཟས་ཟ་བའི་སྡེ་ལ། ༨ ཟས་ཚུལ་མཐུན་མ་ཟོས་
པ་སྤྱི་དང༌། ༤༩ བྱེ་བྲག་ཁམ་རན་པ་ལས་ཧ་ཅང་ཁམ་ཆུང་བ་ཟ་བ། (༠
ཧ་ ཅང་ ཁམ་ ཆེ་ བ་ ཟ་ བ། ༥༡ ཁམ་ རན་ པར་ མ་ ཟོས་ པ། ༥༢ ཟས་
མ་འོངས་གོང་ནས་ཁ་གདངས་པ། ༥༣ ཁ་ཁམ་གྱིས་བཀང་སྟེ་གཏམ་སྨྲ་བ།



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
༥༤ སྒྱུར་ བ་ ཙུག་ ཙུག་ གི་ སྒྲ་ དང༌ བཅས་ ཏེ་ཟ་ བ། ༥༥ མངར་ བ་ ཅག་
ཅག་དང་བཅས་ཏེ་ཟ་བ། ༥༦ གྲང་བ་ཧུ་ཧུ་དང་བཅས་ཏེ་ཟ་བ། ༥༧ ཚ་བ་
ཕུ་ཕུ་དང་བཅས་ཏེ་ཟ་བ། ༥༨ ལྕེས་རེག་སྟེ་ལྟ་ཞིང་ཟ་བ། ༥༩ འབྲུ་རེ་རེ་
ནས་ཟ་བ། ༦༠ ཟས་ལ་ཧ་ཅང་བསྔགས་ པ་ དང་སྐྱོན་གདགས་ཏེ་ ཟ་བ།
༦༡ མཁུར་བ་གཡས་གཡོན་སྤོ་ཞིང་ཟ་བ། ༦༢ སྐན་སྒྲ་གཏོག་ཅིང་ཟ་བ།
༦༣ ཁམ་འཕྲོ་སོས་བཅད་དེ་ཟ་བ། ༦༤ ལག་པ་ལ་ཟས་ཆགས་པ་ལྕེས་
བལྡག་པ། ༦། ཟས་སྣོད་ལ་ཟས་ཆགས་པ་སོར་མོ་དང་ལྕེས་བལྡག་པ།
༦༦ ལག་པར་ཟས་ཆགས་པ་ལྕེ་སྟེང་སོགས་སུ་སྤྲུག་པ། ༦༧ ལྷུང་བཟེད་
ནང་ གི་ ཟས་ སོགས་ བསྐོར་ ཏེ་ གཡོ་ བར་ བྱེད་ པའམ་ ནང་ དུ་ ཟས་
བླུགས་ཏེ་ལྕི་ཡང་ལག་སྲང་ལ་འཇལ་བ། ༦༨ ཟས་ལ་མཆོད་རྟེན་འདྲ་བ་
བྱས་ཏེ་གཞོམ་པ་སྟེ་ཉེས་བྱས་ ཀྱི་སྡེ་ཚན་ལྔ་བའོ། ། ༈ ལྷུང་བཟེད་
སྤྱད་ པའི་ སྡེ་ ནི། ༦༩ གཞན་ གྱི་ལྷུང་ བཟེད་ ལ་ འཕྱ་ བ། ༧༠ ལག་ པ་
ཟས་ དང་ འབགས་པས་ཆུ་སྣོད་ ལ་ རེག་པ། ༧༡ དགེ་ སློང་ལ་ཟས་དང་
འབགས་པའི་ཆུས་ གཏོར་བ། ༧༢ ཁྱིམ་པའི་ཁྱིམ་དུ་དེ་ལ་མ་དྲིས་ པར་
ཟས་དང་འབོགས་པའི་ཆུས་དབོ་བ། ༧༣ ཟས་ལྷག་ལྷུང་བཟེད་དུ་བླུགས་
པ། ༧༤ ལྷུང་ བཟེད་ འོག་ གཞི་ མེད་ པ། ༧༥ གད་ ཁ། ༧༦ གཡང་ ས།
༧༧ དཀན་ གཟར་རྣམས་ སུ་ བཞག་པ། ༧༨ འགྲེང་བ། ༧༩ གད་ ཁ། ༨༠
གཡང་ ས། ༨༡ དཀན་གཟར་རྣམས་ སུ་བཀྲུ་བ། ༢༢ འབབ་ཆུ་དྲག་པོའི་
རྒྱུན་ ལས་ བཟློག་སྟེ་ ཆུ་ བཅུ་ བ་ སྟེ་ ཉེས་ བྱས་ ཀྱི་ སྡེ་ ཚན་དྲུག་ པའོ། །



སྡོམ་གསུམ་བདུད་རྩིའི་ཆུ་གཏེར།
༈ ཆོས་ སྟོན་པའི་སྡེ་ལ། མི་ན་པར་ཞེས་པ་ཐམས་ཅད་ལ་སྦྱར་ལ། ༨༣
འདུག་པ་ ལ་འགྲེང་ སྟེ་ཆོས་སྟོན་པ། ༼འགྲེང་པ་ ལ་འདུག་སྟེ་ཆོས་སྟོན་
པ།འདི་གཅིག་ཏུ་བགྲང་ནས་ ༡༠༡མ་བགྲང་ངོ། །༽༨༤ དེ་བཞིན་དུ་ཉལ་
བ་ལ་འདུག་སྟེ། ༨༥ སྟན་དང་ས་ཕྱོགས་མཐོན་པོ་ལ་འདུག་པ་ལ་སྟན་
སོགས་དམའ་བར་འདུག་སྟེ། ༨༦ སྟན་བཟང་པོར་འདུག་པ་ལ་ངན་པར་
འདུག་ སྟེ། ༨༧ མདུན་ནས་ འགྲོ་བ་ ལ་ རྗེས་ནས་ འགྲོ་ སྟེ། ༨༨ ལམ་ གྱི་
དབུས་ནས་འགྲོ་བ་ལ་ལམ་ གྱི་ འགྲམ་ནས་འགྲོ་བ་སྟེ། ༨༩ མགོ་གོས་
སོགས་ ཀྱིས་ གཡོགས་ པ་ དང༌། ༩༠ གོས་ འདོམས་ སྣང་ བར་ བརྗེས་པ།
༩༡ གོས་ ཕྲག་ པ་ གཉིས་ ཀར་ གཟར་ བ། ༩༢ ལག་ གཉིས་ གཉའ་བར་
བསྣོལ་བ། ༩༣ ལག་ པ་ གཉིས་ ལྟག་ པར་ བསྣོལ་བ། ༩༤ དོ་ ཀར་ཅན་
ཏེ་ཐོར་ཅོག་ཅན་ལ། ༩༥ ཞྭ་གྱོན་པ་ལ། ༩༦ མགོར་རིན་པོ་ཆེ་དང་དར་
གྱི་ཅོད་པཎ་ཅན་ལ། ༩༧ མགོ་ལ་རིན་པོ་ཆེ་དང་མེ་ཏོག་གི་ཕྲེང་བ་ཅན་ལ།
༩༨ རས་ སོགས་ ཀྱིས་ ཐོད་ དཀྲིས་ པ་ ལ། ༩༩ རྟ་དང་ གླང་ ཆེན་
སོགས་ཞོན་པ་ལ། ༡༠༠ མདོ་ལི་ཁྱོགས་པ་ལ། ༡༠༡ དེ་དག་ལས་གཞན་
པའི་བཞོན་པའི་སྟེང་ན་འདུག་པ་ལ། ༡༠༢ ལྷམ་གྱོན་པ་ལ། ༡༠༣ ལག་
ན་ གདུགས་ དང༌ ། ༡༠༤ མཁར་བ་དང༌། ༡༠༥མདུང་ དང་ འཕང་ མདུང་
སོགས་ མཚོན་ ཆ། ༡༠༦ རལ་ གྲི། ༡༠༧ མདའ་ གཞུ་ སོགས་ དགྲ་ ཆ་
ཐོགས་པ་ལ། ༡༠༨ ཁྲབ་སོགས་གོ་ཆ་གྱོན་པ་ལ་ཆོས་སྟོན་པ་སྟེ་སྡེ་ཚན་
བདུན་ པ་ ལ་ ཉེར་ དྲུག་ གོ ། ༈ སྒྲུབ་ པའི་ སྡེ་ ལ། ༡༠༩ མི་ ན་ བར་
8 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
འགྲེང་སྟེ་བཤང་གཅི་བྱེད་པ། ༡༡༠ ཐམས་ཅད་ཆུས་གང་བ་མ་ཡིན་པར་
ཆུའི་ནང་དུ་གཤང་གཅི་མཆིལ་སྣབས་སོགས་འདོར་བ། ༡༡༡ ཐམས་ཅད་
རྩྭ་སྔོན་པོས་ཁྱབ་པ་མ་ཡིན་པར་ རྩྭ་ སྔོན་ལ་བཤང་གཅི་མཆིལ་སྣབས་
འདོར་བ་དང་གསུམ་སྟེ་སྡེ་ཚན་བརྒྱད་པའོ། །རྩ་བ་ལྟར་རོ། །རྒྱུ་བའི་སྡེ་ལ།
༡༡༢ གནོད་པ་འབྱུང་བ་མ་གཏོགས་པར་ཤིང་ལ་མི་གང་ལས་མཐོ་བར་
འཛེག་པ་གཅིག་སྟེ་ཉེས་བྱས་ཀྱི་སྡེ་ཚན་དགུ་པའོ། །སྡོམ་ན་ཉེས་བྱས་བརྒྱ་
དང་བཅུ་གཉིས་དང་ལྟུང་བ་ཉིས་བརྒྱ་ལྔ་བཅུ་རྩ་གསུམ་ཡོད་པ་དེ་རྣམས་ངོ་
ལེགས་པར་ཤེས་པར་བྱས་ནས་དེ་དག་ལས་རང་རྒྱུད་ལ་སྔར་སྐྱེས་ཟིན་
པ་ཡོད་ན་དེ་ལ་འགྱོད་སེམས་དྲག་པོའི་སྒོ་ནས་བཤགས་པ་དང༌། ཕྱིན་ཆད་
སྲོག་ལ་བབས་ཀྱང་མི་སྐྱེ་བ་ལ་འབད་པར་བྱ་དགོས་སྟེ། འདུལ་བ་བདུད་
རྩིའི་ཉིང་ཁུ་ལས། དེ་དག་ནི་མི་མཐུན་ཕྱོགས་ངོ་ཤེས་པའི་སྒོ་ནས་བསྲུང་
བའི་ ཐབས་ སོ། །ཞེས་ གསུངས་ སོ། ། དགེ་ སློང་ མའི་ ལྟུང་བ་སྡེ་ ལྔ་ལ།
ཕམ་ པ་ བརྒྱད། ལྷག་ མ་ཉི་ ཤུ། སྤང་ ལྟུང་ སུམ་ ཅུ་ རྩ་ གསུམ། ལྟུང་ བྱེད་
འབའ་ཞིག་པ་བརྒྱ་དང་བརྒྱད་ཅུ། ཉེས་བྱས་བརྒྱ་དང་བཅུ་གཉིས་ཡོད་མོད་
ཀྱང་དེང་སྐབས་སུ་བཤད་པ་ལ་དགོས་པ་ཆེར་མ་མཐོང་བས་འདིར་མ་སྤྲོས་
པ་ཡིན་པས་ཤེས་པར་འདོད་པ་རྣམས་ཀྱིས་གཞན་ལས་ཤེས་པར་བྱའོ། །
༈ བཞི་བ་བསླབ་པ་ཡོངས་སུ་སྦྱོང་བའི་སྒོ་ནས་བསྲུང་བ་ལ།
གསོ་སྦྱོང་གི་གཞི་དང་། དབྱར་གྱི་གཞི་དང་། དགག་དབྱེའི་གཞི་དང་གསུམ་
ལས། དང་པོ་གསོ་སྦྱོང་གི་གཞི་ལ། གཞི་གནས་ཀྱི་གསོ་སྦྱོང་། མཐུན་པའི་
8 6



སྡོམ་གསུམ་བདུད་རྩིའི་ཆུ་གཏེར།
གསོ་སྦྱོང་དང་གཉིས་ལས། དང་པོ་གཞི་གནས་ཀྱི་གསོ་སྦྱོང་ནི། སྤོང་ཁང་
བརྩིགས་ཏེ་དེའི་ནང་ནས་སྟན་བདེ་བ་ལ་འདུག་སྟེ་ལུས་གནད་བཅོས་ཏེ་བྱང་
རྒོད་ སོགས་ སྤྱང་ བྱ་ ལྔ་ སྤངས་ གཉེན་པོ་འདུ་བྱེད་བརྒྱད་བརྟེན་པའི་སྒོ་
ནས་སེམས་དམིགས་པ་ལ་རྩེ་གཅིག་ཏུ་གནས་པའི་ངང་ནས། དཔྱད་འཇོག་
གཉིས་ཀྱིས་ཞི་གནས་དང་ལྷག་མཐོང་སྒྲུབ་ཚུལ་ཡིན་པས། ཏིང་ངེ་འཛིན་
དང་ཤེས་རབ་ཀྱི་བསླབ་པ་གཉིས་གསོ་ཞིང་དེ་དག་གི་མི་མཐུན་ཕྱོགས་
སྦྱོང་བར་བྱེད་དོ། །མཐུན་པའི་གསོ་སྦྱོང་གིས་ནི་ཚུལ་ཁྲིམས་ཀྱི་བསླབ་པ་
གསོ་ཞིང་། དེའི་མི་མཐུན་ཕྱོགས་སྦྱོང་བས་གསོ་སྤྱོང་བཅུ་བཞི་པ་དྲུག་དང༌།།
བཅོ་ལྔ་བ་བཅོ་བརྒྱད་དེ། ལོ་གཅིག་ལ་དུས་འབྲེལ་གྱི་གསོ་སྦྱོང་ཉེར་བཞི་
དང༌། བཀྲ་ཤིས་དང་གནོད་པ་ཕྱིར་བཟློག་གི་གསོ་སྦྱོང་ཚེས་གྲངས་ངེས་
མེད་དུ་བྱས་ཆོག་པས་དེར་འདུས་ཏེ་བསླབ་པ་སྦྱོང་བ་དང༌། མཚམས་ནང་
དེ་ནས་ན་བ་སོགས་ཀྱིས་འདུ་མ་ནུས་ན་འདུན་པ་དང༌། གསོ་སྦྱོང་འབུལ་
བ་དང་། བཞི་མ་ཚང་ན་བྱིན་གྱིས་བརླབ་པ་སོགས་བྱའོ། ། གསོ་སྦྱོང་བཅུ་
བཞི་པ་ནི། ཇི་སྐད་དུ། རྒྱལ་དང་དབོ་དང་ས་ག་དང་། ཆུ་སྟོད་ཁྲུམས་སྨད་
སྨིན་ དྲུག་ བཅས། །འདི་ རྣམས་ ཀྱི་ ནི་ནག་པོའི་ ཕྱོགས། །ཟླ་ ཕྱེད་ གསོ་
སྦྱོང་བཅུ་བཞི་པའོ། །ཞེས་པ་ལྟར་ཧོར་ཟླ་དང་པོ། གསུམ་པ། ལྔ་བ། བདུན་
པ། དགུ་བ། བཅུ་གཅིག་པ་སྟེ་དྲུག་གི་ཚེས་ཉེར་དགུ་ལ་བྱའོ། ། ༈ འདུན་
པ་འབུལ་ཚུལ་ནི། གནས་བརྟན་དགོངས་སུ་གསོལ། དེང་དགེ་འདུནགྱི་
གསོ་སྦྱོང་བཅོ་ལྔ་པ་ལགས་ལ། བདག་དགེ་སློང་མིང་འདི་ཞེས་བགྱི་བའི་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཡང་གསོ་སྦྱོང་བཅོ་ལྔ་པ་ལགས་ཏེ། བདག་དགེ་སློང་མིང་འདི་ཞེས་བགྱི་
བའི་བར་ཆད་ཀྱི་ཆོས་རྣམས་ཡོངས་སུ་དག་གོ་ཞེས་བདག་མཆིའོ། །དགེ་
འདུན་ཆོས་བཞིན་དུ་མཛད་པ་ལ་འདུན་པ་འབུལ་ལོ། །བདག་གི་ གསོ་
སྦྱོང་ཡང་ཡོངས་སུ་དག་གོ །འདུན་པ་དང་ཡོངས་ སུ་དག་པ་ཡང་བརྗོད་
དོ། །བརྗོད་ པ་ ཡང་ རིག་ པར་ བགྱིད་དོ། །ཞེས་ལན་གསུམ་བརྗོད། ནད་
པ་ཡིན་ན་བདག་དགེ་སློང་བྲོ་འཚལ་བ། སྡུག་བསྔལ་བ། བྲོ་ཚབས་ཆེ་བ་
མིང་འདི་ཞེས་སྦྱོར་རོ། །གཉིས་པ་དབྱར་ཁས་ལེན་ཚུལ་ནི། ཧོར་ཟླ་དྲུག་
པའམ་བདུན་པའི་ཚེས་བཅོ་ལྔ་ལ་སྦྱོར་བའི་རིམ་པ་རྣམས་བྱས་ནས་བཅུ་
དྲུག་གི་སྐྱ་རེངས་ཤར་བ་ན་ཟླ་བ་གསུམ་དབྱར་གནས་པར་ཁས་ལེན་པའམ།
མ་གྲུབ་ན་ཡིད་ཀྱི་དམ་བཅས་ཁས་བླངས་སོ། །དབྱར་ཁས་ལེན་གྱི་ཆོ་ག་ནི།
གནས་བརྟན་གྱི་མདུན་དུ་ཕྱག་གསུམ་འཚལ་ཏེ། སྙན་གསན་ཞུས་ནས།
གནས་བརྟན་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བ་
མཚམས་ ཀྱི་ནང་དང་བཅས་པའི་ གནས་ འདིར་ འདི་ ལྟ་ སྟེ་ གནས་ རལ་
བ་ དང༌ གྲུམས་ པ་ འཆོས་ པའི་ སླད་ དུ། སྦྱིན་བདག་ མིང་ འདི་ ཞེས་ བགྱི་
བ་དང༌། ཞལ་ཏ་བ་མིང་འདི་ཞེས་བགྱི་བ་དང༌། སྤྱོད་ཡུལ་གྱི་གྲོང་མིང་
འདི་ཞེས་བགྱི་བ་དང༌། བྲོ་གཡོག་པ་མིང་འདི་ཞེས་བགྱི་བས་དབྱར་སྔ་མ་
ཟླ་བ་གསུམ་གནས་པར་ཁས་བླང་ངོ༌། །བདག་དབྱར་འདི་ན་མཆིས་ཞིང་
བདག་གི་དབྱར་གྱི་གནས་ནི་འདི་ལགས་སོ། །ཞེས་ལན་གསུམ་བརྗོད།
ཐབས་ལགས་དང༌། གཏང་རག་གི་ཕྱག་གསུམ་བྱ། སྦྱིན་བདག་དང༌། ཞལ་
8 8



སྡོམ་གསུམ་བདུད་རྩིའི་ཆུ་གཏེར།
ཏ་བ་སོགས་མེད་ན་དེའི་མིང་བརྗོད་མི་དགོས་སོ། །དབྱར་ཕྱི་མ་ཡིན་ན་ཕྱི་
མ་ཞེས་ཁ་བསྒྱུར་དགོས་སོ། །དབྱར་གྱི་དམ་ཚིག་དྲུག་ནི། ཆུ་མགོར་ཟག་
པ་མི་འདོར་བ། མཁོ་ཞིང་སྦྱང་བའི་ཡོ་བྱད་གཡར་བོ་མྱུར་དུ་ཕྱིར་བསྐྱལ་
བ། དགེ་བའི་བྱ་བ་ལ་བརྩོན་པ། ཉེ་འཁོར་སྔོ་འཐོག་པ་སོགས་ཀྱིས་གཙང་
བར་བྱ་བ། ཞིང་ནང་དུ་མི་འགྲོ་བ། སེར་བ་བྱུང་ན་བཟློག་པར་བྱ་བ་སྟེ།
དེ་དྲུག་ལ་བསླབ་པར་བྱ་ཞིང༌། འཁྲུག་ལོངས་དང་ཆད་ལས་སོགས་མི་
བྱའོ། །གསུམ་པ་དགག་དབྱེ་ནི། ཧོར་ཟླ་དགུ་བའམ་བཅུ་བའི་བཅོ་ལྔ་ལ།
གསོ་སྦྱོང་གི་དོད་དུ་དགག་དབྱེ་བྱ་ལ། གློ་བུར་དགག་དབྱེ་ནི་རྐྱེན་བྱུང་ན།
དབྱར་ཁས་བླངས་ནས་གསོ་སྦྱོང་གཉིས་སོང་ནས་དེ་ཕན་ཆད་གསོ་སྦྱོང་
ཞིག་དང་སྦྱར་ནས་བྱ་ལ། དམག་འཁྲུག་སོགས་ཀྱི་དབང་གིས་དེ་ཙམ་མ་
ནུས་པར་གློ་བུར་དུ་འགྲོ་དགོས་བྱུང་ན། ཚོགས་ཀྱི་དགག་དབྱེའི་ཆོ་ག་
འདོན་པའམ་དེ་ཙམ་གྱི་ཁོམ་ལོང་མེད་ན་ལག་བརྡ་བྱས་ནས་ཚོགས་ཀྱི་
དགག་དབྱེ་བྱས་ཏེ་འགྲོ་དགོས་སོ། །དགག་དབྱེའི་ཆོ་ག་ནི། ཕྱག་གསུམ་
འཚལ། སྙན་ གསན་ ཞུས་ནས། གནས་ བརྟན་ དགོངས་ སུ་ གསོལ། དེང་
དགེ་འདུན་ གྱི་དགག་དབྱེ་བཅོ་ལྔ་པའམ་བཅུ་བཞི་པ་ལགས་ཏེ། བདག་
དགེ་སློང་མིང་འདི་ཞེས་བགྱི་བའི་ཡང་དགག་དབྱེ་བཅོ་ལྔ་པའམ་བཅུ་བཞི་
པ་ལགས་ན། བདག་དགེ་སློང་མིང་འདི་ཞེས་བགྱི་བ་བདག་ལ་མཐོང་བ་
དང༌། ཐོས་པ་དང༌། དོགས་པའི་གནས་ གསུམ་ གྱིས་དབྱར་གནས་པའི་
དགེ་འདུན་ལ་དགག་དབྱེ་བགྱིད་ཀྱི་ཚེ་དང་ལྡན་པ་རྣམས་ཀྱིས་བདག་ལ་
89



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གདམས་སུ་གསོལ། ཚེ་དང་ལྡན་པ་རྣམས་ཀྱིས་བདག་ལ་རྗེས་སུ་བསྟན་
དུ་གསོལ། ཚེ་དང་ལྡན་པ་རྣམས་ཀྱིས་བདག་ལ་རྗེས་སུ་བཟུང་དུ་གསོལ།
ཐུགས་བརྩེ་བ་ཅན། ཚེ་དང་ལྡན་པ་རྣམས་ཀྱིས་ཐུགས་བརྩེ་བའི་སླད་དུ།
བདག་ལ་ཐུགས་བརྩེ་བར་མཛད་དུ་གསོལ། ལྟུང་བ་ཤེས་ཤིང་མཐོང་ན་
ཆོས་ བཞིན་ འདུལ་ བ་ བཞིན་ སླར་ བགྱིའོ། །ཞེས་ ལན་ གསུམ། ཐབས་
ལེགས་བྱ། ལྟུང་བའི་དགག་དབྱེ་ནི། དབྱར་ནང་ལྟུང་བ་གླེང་དྲན་བྱ་མི་རུང་
ཞིང་། དགག་དབྱེའི་ ཚེ་ གླེངས་དྲན་བྱས་ནས་ ཕྱིར་བཅོས་ སོགས་ ཀྱི་སྒོ་
ནས་དག་པར་བྱེད་པའོ། །རྫས་ཀྱི་དགག་དབྱེ་ནི། དབྱར་ནང་བཟའ་བཏུང་
ལས་གཞན་པའི་དགེ་འདུན་གྱི་རྙེད་པ་རྣམས་བགོ་མི་རུང་ཞིང༌། དགག་
དབྱེའི་ ཚེ་ བགོ་བར་ བྱེད་པའོ། །གལ་ཏེ་དགག་དབྱེ་ལ་འགྲོ་མ་ནུས་ན་
འདུན་པ་འབུལ་དགོས་པས་དེའི་ཚུལ་ནི། གནས་བརྟན་དགོངས་སུ་གསོལ།
དེང༌ དགེ་ འདུན་ གྱི་ དགག་ དབྱེ་བཅོ་ ལྔ་ པའམ་ བཅུ་ བཞི་ པ་ ལགས་ ལ།
བདག་དགེ་སློང་མིང་འདི་ཞེས་བགྱི་བའི་ཡང་དགག་དབྱེ་བཅོ་ལྔ་པའམ་
བཅུ་བཞི་པ་ལགས་ཏེ། བདག་དགེ་སློང་མིང་འདི་ཞེས་བགྱི་བ་དགེ་འདུན་
ཆོས་བཞིན་དུ་མཛད་པ་ལ་འདུན་པ་འབུལ་ལོ། །མཐོང་བ་དང༌། ཐོས་
པ་དང༌། དོགས་པའི་གནས་གསུམ་གྱིས་དགེ་འདུན་ལ་དགག་དབྱེ་བགྱིད་
དོ། །འདུན་པ་དང་དགག་དབྱེ་བརྗོད་དོ། །བརྗོད་པ་ཡང་རིག་པར་བགྱིད་
དོ། །ཞེས་ ལན་ གསུམ། ཐབས་ ལེགས་ བྱ། ནད་ པ་ ཡིན་ན། བདག་ དགེ་
སློང་བྲོ་འཚལ་བ་སྡུག་བསྔལ་བ། བྲོ་ཆེ་བ་མིང་འདི་ཞེས་སྦྱོར་རོ། །ཉིན་
90



སྡོམ་གསུམ་བདུད་རྩིའི་ཆུ་གཏེར།
དེར་ལྟུང་བའི་དགག་དབྱེ་དང་རྫས་ཀྱི་དགག་དབྱེ། སྲ་བརྐྱངས་མ་བཏང་ན་
རྙེད་པ་བགོ་བ་སོགས་བྱས་ནས། ཕྱི་ཉིན་བར་ཆད་མེད་ན་གནས་དེ་ནས་
རྒྱང་གྲགས་ཕན་ཆད་དུ་ལྗོངས་རྒྱུར་འགྲོ་བ་སོགས་ལ་བསླབ་པར་བྱའོ། །
༈ ལྔ་བ་བདེ་བར་གནས་པའི་རྐྱེན་བསྟེན་པའི་སྒོ་ནས་བསྲུང་བ་ལ།
སྲ་བརྐྱངས་ ཀྱི་ གཞི། གོས་ ཀྱི་ གཞི། ཀོ་ པགས་ ཀྱི་ གཞི། སྨན་ གྱི་ གཞི།
གནས་མལ་གྱི་གཞི་དང་ལྔ། དང་པོ་སྲ་བརྐྱངས་ནི། དབྱར་ཟླ་བ་གསུམ་
གནས་པའི་མཐར་དགེ་འདུན་རྣམས་ཀྱི་ཆོས་གོས་རྣམ་གསུམ་གྱི་བྱིན་རླབས་
སོ་སོ་བ་དབྱུང་ནས། སྣམ་སྦྱར་གཅིག བླ་གོས་གཅིག མཐང་གོས་གཅིག་
སྟེ་ གསུམ་ ལ་ བྱིན་རླབས་ རྒྱབ་སྟེ་ ཟླ་བ་ལྔར་ འཆང་ འབྲལ་ གྱི་ ལྟུང་བ་
སོགས་མེད་པར་བག་ཡངས་གནང་བ་ཡིན་ཀྱང་བོད་འདིར་མ་དར་བར་
གསུངས་སོ། །གཉིས་པ་གོས་ ཀྱི་གཞི་ནི། འཚོ་བའི་ཡོ་བྱད་བཅུ་གསུམ་
ལས། སྣམ་ སྦྱར། བླ་ གོས། རྔུལ་ གཟན། རྡུལ་ གཟན་ གྱི་ གཟན། མཐང་
གོས། ཤམ་ ཐབས་ ཀྱི་གཟན་རྣམས་ནི། ཆེ་ཚད་སྲིད་དུ་ཁྲུ་ལྔ། ཞེང་དུ་ཁྲུ་
གསུམ། ཆུང་ ཚད་ སྲིད་ དུ་ ཁྲུ་ ཕྱེད་དང་ ལྔ། ཞེང་ དུ་ ཁྲུ་ ཕྱེད་དང་ གསུམ།
འབྲིང་ཚད་དེ་གཉིས་ཀྱི་བར་རོ། །ཕྱི་མ་གསུམ་ལ་དེར་མ་ཟད་ཞེང་དུ་ཁྲུ་
དོ་དང་སྲིད་དུ་ཁྲུ་ལྔ་དང་བཞི་དང་། ཆུང་ངུ་རྒྱབ་ནས་གཡོགས་པའི་པུས་མོ་
གཉིས་ ལྟོ་ བ་དང་ གསུམ་ ཁེབ་པའི་འཁོར་གསུམ་ཁེབ་ པ་ ཡང་ རུང་ལ།
གདོང་ཕྱིས་སྲིད་ཞེང་གཉིས་ཀ་ཁྲུ་རེ། རྣག་གཟན་དང་གཡན་པ་དགབ་པ་
9
，



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཉིས་སྲིད་དུ་ཁྲུ་དྲུག ཞེང་དུ་ཁྲུ་གསུམ། སྐྲ་བཟེད་སྲིད་དུ་ཁྲུ་གསུམ། ཞེང་
དུ་ཁྲུ་ཕྱེད་དང་ དོ། གདིང་ བ་ སྲིད་ དུ་ ཁྲུ་ གསུམ། མི་ཆོག་ན་ཕྱེད་ དང༌ ལྔ།
ཞེང་དུ་ཁྲུ་དོ་དང་སོར་དྲུག རས་ཆེན་སྲིད་དུ་ཁྲུ་དགུ ཞེང་དུ་ཁྲུ་གསུམ་དང་
སོར་ བཅོ་ བརྒྱད་ ཡོད། སྣམ་སྦྱར་ ཆེ་ ཚད་ ལ། སྣམ་ ཕྲན་ ཉེར་ ལྔ། ཉེར་
གསུམ། ཉེར་ གཅིག་པ་ གསུམ་ཡོད་པས། དེ་དག་གླེགས་བུ་ཕྱེད་དང་ལྔ་
བ་ ཡིན་ ལ། འབྲིང་ གསུམ་ནི་ སྣམ་ ཕྲན་བཅུ་ དགུ། བཅུ་བདུན། བཅོ་ལྔ་
དང་གླེགས་བུ་ཕྱེད་དང་བཞི་བ་ཡིན་ལ། ཆུང་ངུ་གསུམ་ནི་བཅུ་གསུམ། བཅུ་
གཅིག དགུ་ བ་ དང༌། གླེགས་ བུ་ ཕྱེད་ དང༌ གསུམ་ པ་ ཡིན་ ནོ། །བླ་ གོས་
གསུམ་ནི། སྣམ་ཕྲན་བདུན་པ་དང༌། གླེགས་བུ་ ཕྱེད་དང་གསུམ་པ་ཡིན་
ནོ། །མཐང་གོས་ ཐམས་ཅད་ལ་ སྣམ་ཕྲན་ ལྔ་དང༌། གླེགས་བུ་ ཕྱེད་དང་
གཉིས་པ་ཡིན་ནོ། །ཁེབས་པར་མ་གཡོགས་ན་རལ་ག་དཔུང་ཆད་བྱ་བ་ནི་
མཐང་གོས་ཀྱི་ཕྱེད་ལས་ཆེ་བ་མི་རུང་བས་དེ་ཚད་ལྡན་ལོགས་སུ་བྱིན་གྱིས་
རླབས་དགོས་ལ། དེ་ནས་སྒྲོ་གུའམ་གཟུངས་ཀྱི་འཐུད་དགོས་པས་ལྕགས་
རི་ སོགས་ཟུར་དུ་ བྱའོ། །ཚལ་བུ་ ཆེ་ ཚད་སོར་བཞི་དང༌། ཆུང་ཚད་ སོར་
ཕྱེད་དང་གསུམ་ནས་ཐེབ་སོར་གཅིག་གི་བར་དང༌། འབྲིང་དེ་གཉིས་ཀྱི་
བར་ ཡིན་ལ། ལྕགས་ རི་ འགྲེལ་ཆུང་ལས་སོར་བཞི་བར་གསུངས་པ་མ་
གཏོགས་ཚད་ལུང་ན་མེད་པར་གསུངས་སོ། །དེས་ན་ལྕགས་རི་མ་རྩིས་པའི་
ཆ་ དེ་ དུམ་ པུར་ བཅད་ ནས་ སྣམ་ ཕྲན་ དང༌ གླེགས་ བུ་ སོགས་ གཅོད་
དགོས་ལ། འཐུད་ཚེ་སྣམ་ཕྲན་རྣམས་ཕྱོགས་ཕྱོགས་སུ་ལྟ་བ་དང་གླེགས་བུ་
g 2



སྡོམ་གསུམ་བདུད་རྩིའི་ཆུ་གཏེར།
རྣམས་བྱ་སྤུ་ནོན་ལྟར་ཕྱོགས་གཅིག་ལ་ལྟ་བར་བྱ། འཇལ་བྱེད་གདིང་བ།
གཡན་ པ་ དགབ་པ། རས་ ཆེན་ གསུམ་ རྡུལ་ ཁྲུས་ཆོག་ལ། གཞན་རྣམས་
ལུས་ཁྲུས་འཇལ་དགོས་པས། ལུས་ཁྲུ་ནི་རང་གི་སྤྱི་བོ་ནས་རྐང་མཐིལ་གྱི་
བར་ཆ་བདུན་བྱས་པའི་ཆ་གཉིས་སོ། །གདིང་བ་དང་སྣམ་སྦྱར་གསར་བ་
བྱེད་ཚེ་ནང་མ་དང་བཅས་ཉིས་རིམ་བྱས་ཆོག་མོད་ངེས་པར་བྱ་དགོས་པ་ནི་
མ་ཡིན་ནོ། །ཞེས་འདུལ་བ་རིན་ཕྲེང་ལས་གསུངས་སོ། །གདིང་བ་གླེགས་
བུ་ ཕྱེད་དང༌ གཉིས་ ཡིན་ལ། འདུག་ཚེ་ཕྱེད་པ་ རང་གི་མདུན་དང༌།
ཕྱག་འཚལ་བ་དང་ཉལ་ཚེ་ཚར་མ་ཅན་སྔས་སུ་སྟོན་དགོས་སོ། །གོས་གཞན་
དགུ་ལ་གླེགས་བུ་སོགས་མེད་དོ། །དེ་དག་དང༌། འཚོ་བའི་ཡོ་བྱད་ ཕྲན་
ཚེགས་ཞྭ་དང་སྐ་རགས་ལྷམ་ལྷུང་བཟེད་གྱི་ཤུབ་ཁ་གཡོགས་ལ་སོགས་པ་
རུང་བའི་ཚོན་གྱི་ཁ་བསྒྱུར་ཏེ་རང་རང་གི་བྱིན་རླབས་བྱའོ། །དེ་ཡུལ་དགེ་
སློང་ཡོད་ན་དེ་དང༌། མེད་ན་ཤཱ་རིའི་བུ་མདུན་དུ་དམིགས་ལ། ལྷ་དགོངས་
གསོལ་བྱས་ནས་ བྱིན་རླབས་བྱ་དགོས་པར་གསུངས་སོ། །རྒྱུན་དུ་འཆང་
དགོས་པའི་ཡོ་བྱད་དྲུག་ནི། ཆོས་གོས་རྣམ་གསུམ། གདིང་བ། ཆུ་ཚགས།
ལྷུང་བཟེད་དང་དྲུག་གོ །ལྷག་པའི་ཡོ་བྱད་གཞན་གྱིས་དང༌། མཁོ་བའི་ཡོ་
བྱད་རང་གཞན་གཉིས་ཀའི་ཡིན་སྙམ་པའི་བསམ་པས་བཅང་དགོས་པས།
བསམ་པ་དེ་སྐྱེས་ན་རང་རང་གི་བྱིན་རླབས་བྱའོ། །
གསུམ་པ་ཀོ་པགས་ཀྱི་གཞི་ནི། སྤྱིར་དགེ་སློང་རྣམས་ཀྱིས་ཀོ་པགས་ལ་
ལོངས་སྤྱོད་དུ་མི་རུང་བར་གསུངས་ཀྱང་། མཐའ་འཁོབ་ཏུ་གྲང་ཚེ་ཤ་ཟ་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
རུང་བའི་ཀོ་པགས་ཀྱི་ལྷམ་དང༌། མིག་ནད་ཅན་ལ་དོམ་ལྤགས་གནང་བ་
སོགས་ཤེས་པར་བྱའོ། །བཞི་བ་སྨན་ གྱི་ གཞི་ལ་བཞི་ལས། དང་པོ་དུས་
རུང་གི་སྨན་ནི། བཟའ་བ་ཤ་སོགས་དང༌། བཅའ་བ་ཤིང་ཐོག་རྣམས་དང༌།
བཏུང་བ་ཞོ་དང་འོ་མ་སོགས་རབ་བྱུང་རྣམས་ཀྱིས་གུང་ཚིགས་དུས་ཚུན་ཆད་
ཁོ་ནར་སྤྱད་དུ་རུང་བར་གནང་བ་རྣམས་སོ། །གཉིས་པ་ཐུན་ཚོད་དུ་རུང་
བའི་ སྨན་ ནི། རུས་ ཐང་ བུར་ ཁུ་ ཇ་ སོགས་ནད་ པས་ སྲོད་ཐུན་ཚུན་ཆད་
དུ་ བྱིན་རླབས་ དང་ བྱིན་ལེན་ གང་ རུང་ བྱས་ ནས་ སྤྱད་ རུང་ བའི་ རིགས་
རྣམས་ སོ། །གསུམ་ པ་ ཞག་བདུན་ པའི་ སྨན་ ནི། བུ་ རམ། མར། སྦྲང་ རྩི།
ཞག་ སོགས་ ནད་ པས་ ཞག་ བདུན་ བྱིན་ གྱི་ རླབས་ ནས་ སྤྱད་ དུ་ རུང་ བ་
སོགས་ སོ། །བཞི་ བ་ འཚོ་བཅང་ གི་ སྨན་ནི། ཚིལ་ དང༌ ཞག་ སོགས་ ནད་
གསོས་ཀྱི་བར་དུ་ བྱིན་རླབས་ བྱས་ཏེ་སྤྱད་རུང་བ་དང༌། ཨ་རུ་ར་སོགས་
རྙེད་དཀའ་བ་དང་བཅང་སླ་བའི་བྱིན་གྱིས་མ་རླབས་པར་མ་ཤི་བར་བཟུང་
ཆོག་པ་རྣམས་སོ། །ཕྱི་མ་གསུམ་དུས་མ་ཡིན་པར་སྤྱོད་ཚེ་བསྙེན་པར་མ་
རྫོགས་པ་ཡོད་ན་རུང་ཆུ་འདེབས་དགོས། མེད་ན་དུས་དྲན་བསྟེན་པ་ལས་
རང་གིས་བཏབ་མི་ཆོག་གོ །འདི་དག་གསོག་འཇོག་མི་འབྱུང་བའི་ཆེད་དུ།
བསྙེན་པར་མ་རྫོགས་པ་ལ་རེག་ཏུ་འཇུག་པ་སོགས་ཀྱིས་བྱིན་ལེན་འཇིག་
པའི་ཆོ་ག་བྱ་དགོས་སོ། །
གསུམ་པ་ཉམས་ན་ཕྱིར་བཅོས་པ་ལ། ལྟུང་བ་ཕྱིར་བཅོས་དང་། རྩོད་པ་
ཕྱིར་བཅོས་གཉིས་ལས། དང༌ པོ་ནི། ཕམ་ པ་ དང་ ཕམ་འདྲ་འཆབ་བཅས་



སྡོམ་གསུམ་བདུད་རྩིའི་ཆུ་གཏེར།
བྱུང་བ་དག་གིས་དགེ་འདུན་གྱི་གནས་མལ་སོགས་ལ་ལོངས་སྤྱོད་ན་ངན་
སོང་གི་རྒྱུ་ཁོ་ནར་འགྱུར་བས། དགེ་འདུན་གྱི་གནས་ནས་བསྐྲད་དེ་རང་
གིས་གཉེན་པོ་སྟོབས་བཞི་ཚང་བའི་སྒོ་ནས་ལྟུང་བཤགས་དང་ཡིག་བརྒྱ་
སོགས་ལའང་འབད་ནས་རྣམ་སྨིན་དག་པའི་ཐབས་ཙམ་བྱ་བ་ལས་ཚེ་དེར་
སླར་སྡོམ་པ་སྐྱེ་བའི་སྐལ་བ་མེད་པར་འདུལ་གཞུང་རྒྱ་མཚོ་ལྟ་བུ་ལས་ཡང་
ཡང་གསུངས་པས་དེ་བཞིན་དུ་གནས་པ་ལས་རང་བཟོས་འདུལ་བ་རྩོམ་པ་
ནི་ཡ་མཚན་པའི་ གནས་སུ་སྣང་སྟེ། འདུལ་བའི་བཅས་མཚམས་ཐམས་
ཅད་སངས་རྒྱས་ཁོ་ན་ལ་དབང་བ་ཡིན་ནོ། །ཕམ་པ་དང་ཕམ་འདྲ་རྣམས་ལ་
ཆབ་སེམས་སྐད་ཅིག་ཀྱང་མ་བྱུང་ན། དགེ་འདུན་ལས་སྡོམ་པ་དང་བསླབ་
པ་ནོད་ ནས་ ཇི་ སྲིད་ འཚོའི་ བར་ དུ་ ཁྱད་ པར་ ཅན་ གྱི་ སྤྱོད་ པ་ ལྔ་ སྤོང་
ཞིང༌། དམན་སྤྱོད་ལྔ་དང་དུ་བླངས་ནས་སྟོབས་བཞིས་བཤགས་པར་བྱའོ། །
ལྷག་མ་ནི་དགེ་འདུན་ལས་སྤོ་མགུ་དབྱུང་གསུམ་ནོད་སྤྱོད་སོགས་བྱ་ཞིང་
སྟོབས་བཞིས་བཤགས་པར་བྱ་ལ། ཕྱིན་ཆད་སྲོག་ལ་བབས་ཀྱང་མི་བྱ་སྙམ་
པའི་སྡོམ་སེམས་ཁྱད་པར་བ་དང་ལྡན་པའི་གསོ་སྦྱོང་གི་སྐབས་ཀྱི་ཕྱིར་
བཅོས་ ལྟ་ བུས་ ཀྱང་ འདག་ ལ། དེ་སྐབས་ སྟོབས་བཞི་ཚང་ན་རྣམ་ སྨིན་
དག་པས་དེ་ལ་འབད་པར་བྱའོ། །སྤང་ལྟུང་ནི། སྤང་ལྟུང་བྱུང་བའི་གཞིའི་
རྫ་ས་དང་ལྟུང་བ་དེ་བྱུང་བའི་ཕྱིས་རྙེད་པའི་ཡོ་བྱད་རྣམས་དགེ་སློང་གཞན་
ལ་གནས་ཐ་དད་དུ་ཞག་གཅིག་སྤང་བྲལ་སྔོན་དུ་བཏང་ནས་གསོ་སྦྱོང་ལྟ་
བུའི་ཚེ་ན་དེ་སྐབས་ཀྱི་དེས་ཆོག་ལ། མིན་ན་ཞག་བཅུ་འཆང་སྤང་ལྟ་བུ་ལ་



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྤང་ལྟུང་དེས་མ་གོས་པའི་དགེ་སློང་ཞིག་གི་མདུན་དུ་ལྷམ་ཕུད་ཕྱག་གསུམ་
འཚལ། སྙན་ གསན་ ཕུལ། སྟོབས་ བཞི་ ཚང་ བའི་ སྒོ་ ནས། གནས་ བརྟན་
དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བ་ལ་ལྟུང་བ་ཉེས་
བྱས་ཀྱི་སྡེ་ཚན་ལས་གོས་ཞག་བཅུ་འཆང་སྤང་གི་ལྟུང་བ་བྱུང་བ་དགུང་
ཞག་དུ་མར་བཅབས་པའི་ཉེས་པ་བྱུང་སྟེ། བདག་དགེ་སློང་མིང་འདི་ཞེས་
བགྱི་བའི་ཉེས་པ་དེ་གནས་བརྟན་གྱི་མདུན་དུ་མཐོལ་ལོ། །མི་འཆབ་པོ། །
འཆགས་སོ། །མཐོལ་ཞིང་བཤགས་ན་བདག་བདེ་བ་ལ་རེག་པར་གནས་
པར་འགྱུར་གྱི། མ་མཐོལ་མ་བཤགས་ན་ནི་མི་འགྱུར་རོ། །ཞེས་ལན་གསུམ་
བཟླས། མཐོང་ སྡོམ་འདྲི། ཐབས་ ལེགས་ བྱས་ པས་བཅབས་ ཉེས་བཤགས།
འདི་ བཅབས་ ཉེས་མེད་ན་མི་དགོས། དེ་ནས་ གནས་བརྟན་ དགོངས་ སུ་
གསོལ། བདག་དགེ་སློང་མིང་འདི་ཞེས་བགྱི་བ་ལ། ལྟུང་བ་ལྟུང་བྱེད་ཀྱི་སྡེ་
ཚན་ལས། གོས་ཞག་བཅུ་འཆང་སྤང་གི་ལྟུང་བ་བྱུང་སྟེ། བདག་དགེ་སློང་
མིང་འདི་ཞེས་བགྱི་བའི་ལྟུང་བ་དེ་གནས་བརྟན་གྱི་མདུན་དུ་མཐོལ་ལོ།
མི་འཆབ་པོ། །འཆགས་སོ། །མཐོལ་ཞིང་བཤགས་ན་བདག་བདེ་བ་ལ་
རེག་པར་ གནས་ པར་ འགྱུར་ གྱི། མ་མཐོལ་མ་བཤགས་ན་ནི་མི་འགྱུར་
རོ། །ཞེས་ ལན་ གསུམ། མཐོང་ སྡོམ་ འདྲི། ཐབས་ ལེགས་ བྱ། འདི་ ནི་
དངོས་གཞིའི་ ཕྱིར་བཅོས་སོ། །འདིས་སྤང་ལྟུང་གཞན་རྣམས་ཕྱིར་བཅོས་
ཚུལ་ཤེས་པར་བྱའོ། །ལྟུང་བྱེད་འབའ་ཞིག་པ། སོར་བཤགས། ཉེས་བྱས།
མ་རྫོགས་པ་རྣམས་ཀྱི་རྩ་ལྟུང་མ་གཏོགས་པའི་ཉེས་བྱས་རྣམས་ཕྱིར་བཅོས་
g 6



སྡོམ་གསུམ་བདུད་རྩིའི་ཆུ་གཏེར།
ཚུལ་ནི། སྤང་བྲལ་སྔོན་དུ་གཏོང་མི་དགོས་ཤིང་ལྟུང་བའི་མིང་རིགས་བརྗེ་
བ་མ་ གཏོགས་ འདི་ དང་ འདྲ་བ་ ཡིན་ལ། བྱིན་འཕྲོག་ལ་གཞི་ དེ་འཕྲོག་
ཡུལ་ལ་ཕྱིར་སྟེར་བ་དང༌། ཁབ་རལ་ལ་ཁབ་རལ་དེ་བཅགས་པ་དང༌། ཁྲི་
རྐང་སོགས་ཚད་ལྷག་རྣམས་ལ་ལྷག་པ་བཅད་པ་སྔོན་དུ་འགྲོ་དགོས་པ་
དང༌། སོར་བཤགས་ལ་དགེ་འདུན་ལ་མཐོལ་བ་སྔོན་དུ་འགྲོ་དགོས་པ་
སོགས་ཁྱད་པར་རོ། །བཤགས་ཡུལ། རབ་ལྟུང་བྱེད་ལྟ་བུའི་སྡེ་ཚན་དང༌།
མ་མཐའ་ཞག་བཅུ་འཆང་སྤང་ལྟ་བུའི་ལྟུང་བ་མིང་མཐུན་པས་མ་གོས་པ་
དགོས་ལ། བཤགས་མཁན་གྱི་རྟེན་ཡང་ལྟུང་བ་སྔ་མ་ལ་འགྱོད་སེམས་དང་
ཕྱིན་ཆད་མི་བྱེད་སྙམ་པའི་སྡོམ་སེམས་མེད་པར་ལྟུང་བ་ལས་ལྡང་མི་ནུས་
པས། མཐོང་ སྡོམ་དྲིས་ པ་ ཡིན་ལ། དེས་ན་བཤགས་པ་ ཚིག་ཙམ་དུ་མ་
སོང་བ་གལ་ཆེའོ། །བཤགས་ཡུལ་གཏན་མེད་ན་ནི། རྩ་བར། གཞན་ལས་
ནི་ དེ་ དང༌ བཅས་ པའི་ བཤགས་ པའོ། །ཞེས་ པ་ ལྟར། ཡིད་ ཀྱིས་ འགྱོད་
སེམས་དང་སྡོམ་སེམས་དྲག་པོ་བྱས་ན། བསྡམ་བྱའི་ཉེས་བྱས་ལྟར་ལྟུང་བ་
ལས་ལྡང་ལ། མཐོལ་བ་བྱས་ན་བཅབས་ཉེས་མི་བྱུང་ཞིང་ལྟུང་བའི་འཕེལ་
ཁ་ཆད་འགྲོ་བས་ཤིན་ཏུ་ལེགས་ལ། དེ་ལྟར་མ་བྱས་ན་ཞག་རེ་བཞིན་བཅབས་
ཉེས་དང་དངོས་གཞི་རྣམས་ཉིས་འགྱུར་བཞི་འགྱུར་དུ་འཕེལ་བས། ལྟུང་བ་
བྱུང་བ་ན་དེ་མ་ཐག་ཏུ་མཐོལ་བ་དང་བཤགས་པ་ལ་འབད་པར་བྱ་བ་གལ་
ཆེའོ། །
གཉིས་པ་རྩོད་པ་ཕྱིར་བཅོས་ནི། རྩོད་པ་བཞི་སོགས་དགེ་འདུན་གྱི་རྩོད་
9 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པའི་རིགས་རྣམས་ཞི་བྱེད་ཀྱི་ཆོས་བདུན་ནི། ལོ་དྲི་ལས། མངོན་སུམ་༡དྲན་
པ་༢མ་མྱོས་ ༣དང༌། །དེ་བཞིན་གང་མང་༤ ངོ་བོ་ཉིད། །རྩ་རྣམས་བཀྲམ་
པ་༦ལྟ་བུ་དང་། །ཁས་བླངས་པར་༧ཡང་བྱ་བའོ། །ཞེས་པའི་རྩོད་པ་ཞི་བྱེད་
ཀྱི་ཆོས་བདུན་གང་རུང་གིས་ཆོས་ཕྱོགས་སུ་ཞི་བར་བྱེད་པའོ། །དེ་ཡང་མདོར་
བསྡུ་ན། དང་པོར་ཟས་གོས་སོགས་ཚེ་འདིའི་བདེ་ཐབས་ཙམ་གྱིས་ཆེད་དུ་
སྡོམ་པ་བླངས་ན་མི་སྐྱེ་ཞིང༌། བླངས་ནས་ཀྱང་ལྟུང་བ་འབྱུང་བའི་རྒྱུ། བག་
མེད། མ་གུས་པ། མི་ཤེས་པ། ཉོན་མོངས་མང་བ་བཞིས་དབང་དུ་སོང་སྟེ་
བཅས་མཚམས་ཡལ་བར་དོར་ནས་ཁེ་ཚོང་སོགས་གཡོ་ཐབས་སྣ་ཚོགས་
ཀྱིས་ནོར་བསྡུ་བ་དང༌། བླ་གཟུགས་འཆང་བ་འགའ་ཞིག་གིས་རང་དོན་དུ་
ཚོང་ཟོང་དབང་བསྐུར་སོགས་བྱས་ཏེ། དཀོར་བསྡུ་བ་དང༌། མཁས་རློམ་
ཅན་ལ་ལས། ཚུལ་འཆོས་ཁ་གསགས་སོགས་ཀྱིས་རྫས་བསྡུས་ཏེ། རང་ཉིད་
ཉེས་ལྟུང་གི་གོང་བུར་བྱས་པ་དང༌། དེ་དག་གིས་དགེ་འདུན་ལ་ཇ་ཐུགས་
འགྱེད་སོགས་བཏང་སྟེ། དགེ་འདུན་ལོག་འཚོ་ལ་སྦྱར་ན་ཕན་ཡོན་མེད་པར་
མ་ཟད་རང་གཞན་གཉིས་ཀ་ཕོངས་པའི་རྒྱུར་འགྱུར་བར་གསུངས་ལ། དེ་
ལྟར་ལེགས་པར་མ་བསྲུང་བའི་ཉེས་དམིགས་ནི། གཞུང་དམ་པ་ལས། ཚུལ་
ཁྲིམས་ ཉམས་པ་ཉེས་དམིགས་བཅུ་ སྟེ། ཚུལ་ ཁྲིམས་ ཀྱིས་ བདག་ སྨད་པ་
དང༌། གཞན་ལྷ་དང་སྟོན་པས་སྨད་པ་དང་། ཚངས་པ་མཚུངས་པར་སྤྱོད་པ་
མཁས་པ་རྣམས་ཀྱིས་སྨད་པ་དང༌། ཆོས་ཉིད་ཀྱིས་སྨད་པ་དང༌། ཕྱོགས་
དང་ཕྱོགས་མཚམས་སུ་སྡིག་པ་མི་སྙན་པའི་སྒྲ་གྲགས་པར་འགྱུར་བ་དང༌།
98



སྡོམ་གསུམ་བདུད་རྩིའི་ཆུ་གཏེར།
མ་རྟོགས་པའི་ཆོས་རྣམས་རྟོགས་པར་མི་འགྱུར་བ་དང༌། རྟོགས་པའི་ཆོས་
རྣམས་ཉམས་པར་འགྱུར་བ་དང༌། སྔོན་ཐོས་པའི་ཆོས་རྣམས་བརྗེད་པར་
འགྱུར་བ་དང༌། རྣམ་པར་འགྱོད་བཞིན་དུ་ཚེ་དུས་བྱེད་པ་དང༌། ཤི་བའི་འོག་
ཏུ་ངན་སོང་ངན་འགྲོ་ལོག་པར་ལྟུང་བས་དམྱལ་བར་སྐྱེའོ། །ཞེས་གསུངས་
པས། སང་དང་ངན་སོང་གི་སྡུག་བསྔལ་གཉིས་གང་སྔར་འོང་མི་ཤེས་སྙམ་
པའི་སྒོ་ནས་འདོད་ཆུང་ཆོག་ཤེས་ལ་གནས་ནས་ཚེ་འདིའི་བྱ་བཞག་ཆད་ཀྱིས་
བཅད་དེ་བསླབ་པ་བསྲུང་བ་ལ་འབད་པར་བྱའོ། །དེ་ཡང་བག་མེད་ཀྱི་གཉེན་
པོར་རྒྱུན་དུ་དྲན་ཤེས་བག་ཡོད་བསྟེན་ཏེ། མ་གུས་པའི་གཉེན་པོར་བསླབ་
པའི་གནས་སོགས་ལ་གུས་པར་བྱ། མི་ཤེས་པའི་གཉེན་པོར་རང་རང་གི་
སྡོམ་པ་གང་བླངས་མ་ཐག་པ་ནས་སློབ་དཔོན་མཁས་པ་བསྟེན་ཏེ་བསླབ་བྱ་
མཐའ་དག་ཤེས་པར་བྱ་ཡི། འདི་དང་སྔགས་ཀྱི་བསླབ་བྱ་སྡོམ་པ་མ་ཐོབ་
པས་བལྟ་མི་རུང་བར་གསུངས་སོ། །མ་མཐའ་རང་རང་གི་བསྲུང་བྱའི་གྲངས་
ཙམ་བར་སྡོམ་ལྟ་བུའི་སྟེང་ནས་ངེས་པར་བྱེད། ཉོན་མོངས་པ་མང་བའི་
གཉེན་པོར་རང་ལ་ཉོན་མོངས་གང་ཤས་ཆེ་བ་རྩལ་ཏུ་བཏོན་ནས་འབུར་
འཇོམས་བྱས་ན་ལེགས་ཚོགས་ཐམས་ཅད་ཀྱི་རྩ་བ་ཚུགས་པར་འགྱུར་ལ།
༈ བཞི་བ་དེ་ལྟར་བསྲུང་བའི་ཕན་ཡོན་ནི། དམ་པའི་ཆོས་ཐོས་
པར་འགྱུར་བ། ཐོས་པ་རྣམས་མི་བརྗེད་པ། ཕྱོགས་ཕྱོགས་སུ་སྙན་གྲགས་
ཀྱིས་ཁྱབ་པ། བདེ་བར་གཉིད་ལོག་པ། གཉིད་ལོག་ཚེ་ལྷ་རྣམས་ཀྱིས་བསྲུང་
99



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བ། སྡིག་པས་འཇིགས་པ་མེད་པ། དགྲ་བོ་དང་མི་མ་ཡིན་རྣམས་ཀྱིས་མི་
གནོད་ཅིང་ཕན་འདོགས་པར་འགྱུར་བ། ཆོས་གོས་སོགས་ཡོ་བྱད་རྣམས་
ཚེགས་ཆུང་ངུས་འཐོབ་པར་འགྱུར་བ། སྨོན་ལམ་ཡང་དག་པར་འགྲུབ་པ་
སོགས་ཕན་ཡོན་མཐའ་ཡས་པ་གསུངས་སོ། །
༈ གཉིས་པ་བྱང་སེམས་ཀྱི་སྡོམ་པའི་བསླབ་བྱ་ལ།
བྱང་སྡོམ་མ་ཐོབ་པ་ཐོབ་པར་བྱེད་པའི་ཐབས། ཐོབ་པ་མི་ཉམས་པ་བསྲུང་
བའི་ཚུལ། ཉམས་ན་ཕྱིར་བཅོས་པའི་ཚུལ། བསྲུང་བའི་ཕན་ཡོན་དང་བཞི།
དང་པོ་ནི། སྡོམ་པ་ཉི་ཤུ་པ་ལྟར། སངས་རྒྱས་སྲས་བཅས་ལ་གུས་པས་ཕྱག་
འཚལ་བ་དང་། མཆོད་པ་ཅི་ནུས་བྱས་ནས་སྨོན་པའི་སེམས་བསྐྱེད། དེ་ལ་
བླ་མས་བྱང་སེམས་ཀྱི་བསླབ་པའི་གཞི་རྣམས་བསྟན་ཏེ་ནུས་སམ་མི་ནུས་
བརྟགས་ནས་ལེན་པ་ལ་སྤྲོ་བར་གྱུར་ན། བྱང་སེམས་ཀྱི་སྡོམ་པ་དེ་སེམས་
ཅན་ ཐམས་ ཅད་ ཀྱི་དོན་དུ། ལེན་ཡུལ་ བླ་མ་བྱང་ སེམས་ ཀྱི་ སྡོམ་པ་ལ་
གནས་ཤིང་ བྱང་ སེམས་ཀྱི་སྡེ་སྣོད་ལ་མཁས་པ། སློབ་མ་སྐྱོང་བའི་ནུས་
པ་ དང༌ ལྡན་ པ་ ལ་ གསོལ་བ་ནན་གྱིས་བཏབ་སྟེ། བྱང་ ས་ སོགས་ ལས་
གསུངས་བའི་ཆོ་ག་རྒྱས་པའམ། ཡང་ན་སྤྱོད་འཇུག་ལས། ཇི་ལྟར་སྔོན་གྱི་
བདེ་གཤེགས་ཀྱིས། །ཞེས་སོགས་ཀྱིས་བླ་མ་ཡོད་ན་དེའི་དྲུང་དང༌། བླ་མ་
མ་རྙེད་ན་རྟེན་ གྱི་མདུན་དུ་བླང་བར་བྱའོ། །བྱང་སྡོམ་གྱི་ཆོ་ ག་ རྗེ་སྒྲོལ་
མགོན་གྱིས་མཛད་པའི་སྐྱེས་བུ་གསུམ་གྱི་ལམ་རིམ་བདུད་རྩིའི་སྙིང་ཁུ་དང༌།
ཉ་ཊཱིཀ་ཡིད་ཀྱི་མུན་སེལ་སོགས་ལས་ཤེས་པར་བྱའོ། །
100



སྡོམ་གསུམ་བདུད་རྩིའི་ཆུ་གཏེར།
༈ གཉིས་པ་ཐོབ་པ་མི་ཉམས་པར་བསྲུང་བའི་ཚུལ་ནི།
བྱང་སེམས་ཀྱི་སྡེ་སྣོད་ལ་མཁས་པའི་བཤེས་གཉེན་དམ་པ་བསམ་སྦྱོར་གཉིས་
ཀྱིས་ཚུལ་བཞིན་དུ་བསྟེན་ནས་བྱང་ཆུབ་སེམས་དཔའི་བསླབ་པའི་གནས་
རྣམས་ཤེས་པར་བྱ་ཞིང་། ཁྱད་པར་དུ་མི་མཐུན་ཕྱོགས་རྩ་ལྟུང་དང་ཉེས་
བྱས་རྣམས་ཤེས་དགོས་པས། དེ་ལ་ཐུན་མོང་གི་ཡན་ལག་བྱང་སྡོམ་ཐོབ་ལ་
མ་བཏང་བ་དང་། བསམ་པ་རྣལ་དུ་གནས་པ་གཉིས་ཀུན་ལ་དགོས་ཏེ། བླང་
དོར་རབ་གསལ་འགྲེལ་བ་ལས། རྟེན་བྱང་ཆུབ་སེམས་དཔའི་སྡོམ་པ་ཐོབ་
པ་དང༌། ཤེས་པ་རང་བཞིན་དུ་གནས་པ་སྟེ་ཐུན་མོང་གི་ཡན་ལག་གཉིས་
དང༌། ཞེས་གསུངས་སོ། །ཐུན་མོང་མ་ཡིན་པ་སོ་སོར་བཤད་པ་ལ། ལྷན་
ཐབས་འོད་བརྒྱ་འབར་བ་ལས། ཁྱད་པར་དུ་འཇུག་སྡོམ་ལ་རྩ་བ་བཞི་དང་
སྦོམ་པོ་ཞེ་དྲུག་སྤོང་བ་སོགས་དང་ནམ་མཁའི་སྙིང་པོའི་མདོ་ལས་རྩ་ལྟུང་
བཅུ་བཞི་གསུངས་པ། ཞེས་གསུངས་པ་ལྟར་ཕམ་པའམ་རྩ་ལྟུང་གི་སྡེ་ཚན་
དང༌། སྦོམ་པོའམ་ཉེས་བྱས་ཀྱི་སྡེ་ཚན་གཉིས་ལས། དང་པོ་ལ་ལྔ་ལས། དང་
པོ་རྩ་ལྟུང་སོ་སོའི་རང་བཞིན་ནི། ༡ དཀོན་མཆོག་མཆོད་པ་སོགས་ཀྱི་ཕྱིར་
མིན་པར་རྙེད་པ་ཟས་གོས་སོགས་དང༌། བཀུར་སྟི་ཁྲི་སྟན་སོགས་ཀྱིས་རྙེད་
བཀུར་གང་རུང་ལ་ཆགས་པས་ཀུན་ནས་བསླངས་ཏེ་ཡུལ་སྨྲ་ཤེས་དོན་གོ་བ་
རང་དང་རིགས་མཐུན་པའི་འགྲོ་བ་ལ། རང་གི་ཡོན་ཏན་དང་གཞན་གྱི་སྐྱོན་
ལས་བརྩམས་ཏེ་བདག་བསྟོད་གཞན་སྨོད་པ་གཉིས་ཀའམ་གང་རུང་བརྗོད་
པ་ཕ་རོལ་བོས་དོན་གོ་བ་ན། བདག་བསྟོད་གཞན་སྨོད་ཀྱི་རྩ་ལྟུང་། འདི་ལ་
10 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བདག་བསྟོད་དང་གཞན་སྨོད་ཀྱི་རྩ་ལྟུང་གཉིས་སོ། །༢ སློང་པ་པོ་ཆོས་དང་
ནོར་དེ་དག་སྟེར་བའི་མགོན་གཞན་མེད་པ་རང་གི་དྲུང་དུ་སློང་དུ་འོངས་པ་ལ་
དེ་ལ་མི་གནོད་པའི་ཆོས་དང་ནོར་སོགས་རང་ལ་ཡོད་བཞིན་དུ་སེར་སྣས་ནོན་
ནས་མི་སྟེར་བར་ཐག་བཅད་པ་ན། སེར་སྣས་ཆོས་ནོར་མི་སྟེར་བའི་རྩ་
ལྟུང་ ། དབྱེ་ན། ཆོས་ དང༌ ནོར་ མི་ སྟེར་ བའི་རྩ་ ལྟུང་ གཉིས་ སོ། །
༣ རང་དང་རིས་མཐུན་པའི་འགྲོ་བ་དོན་གོ་བ་ལ། ཁྲོས་ནས་ཚིག་རྩུབ་སྨྲ་ཞིང་
ལུས་ སེམས་དེ་དང་འབྲེལ་བས་བརྡེགས་ པ་ དང༌ གོ་རར་འཇུག་པ་ སོགས་
མཐོ་འཚམས་པའམ། སྔར་རང་ལ་གནོད་པ་བྱས་པ་ད་ལྟ་བསམ་པ་ཐག་པས་
ཤད་སྦྱང་དུས་དང་མཐུན་པ་དང་ཆོས་དང་མཐུན་པར་བཟོད་གསོལ་ བྱས་
པ། འཁོན་འཛིན་གྱིས་མི་ཉན་ཞིང་བཟོད་པ་ཁས་མི་ལེན་ན། བཤགས་ཀྱང་མི་
ཉན་པར་གཞན་ལ་འཚོགས་པའི་རྩ་ལྟུང་། དབྱེ་ན། འཚོགས་པ་དང་ཤད་སྦྱང་མི་
ལེན་ པའི་ རྩ་ ལྟུང་ གཉིས་ སོ། །༤ ཟབ་ རྒྱས་ གཉིས་ ཀ་ སྟོན་ པའི་
ཐེག་ཆེན་གྱི་སྡེ་སྣོད་སྤྱི་ལ་འདི་སངས་རྒྱས་ཀྱིས་གསུངས་པ་མིན་ནོ། །ཞེས་
སྐུར་བ་འདེབས་པའམ། ཆོས་ལྟར་སྣང་ཕྱི་རོལ་བའི་བསྟན་བཅོས་ལ་རང་
ཉིད་དགའ་བཞིན་གཞན་ལ་སྟོན་པ་ན། ཐེག་ཆེན་སྤོང་ཞིང་དམ་ཆོས་ལྟར་
སྣང་སྟོན་པའི་རྩ་ལྟུང༌། དབྱེ་ན། ཐེག་ཆེན་སྤོང་བ་དང་དམ་ཆོས་ལྟར་སྣང་
སྟོན་པའི་རྩ་ལྟུང་གཉིས་སོ། །འདི་བཞི་བྱང་ས་ལྟར་སྡོམ་པ་ཉི་ཤུ་བ་ལས།
ཉེས་པ་བཞི་བོ་དེ་དག་ཀྱང་ གང་ཞེ་ན། རྙེད་དང་བཀུར་སྟིར་ཆགས་པ་
ཡིས། །བདག་བསྟོད་གཞན་ལ་སྨོད་པ་དང༌། །སྡུག་བསྔལ་མགོན་མེད་གྱུར་
1 0 2



སྡོམ་གསུམ་བདུད་རྩིའི་ཆུ་གཏེར།
པ་ལ། །སེར་སྣས་ཆོས་ནོར་མི་སྟེར་དང༌། གཞན་གྱི་བཤགས་ཀྱང་མི་ཉན་
པར། །ཁྲོས་པས་གཞན་ལ་འཚོག་པ་དང༌། །ཐེག་པ་ཆེན་པོ་སྤོང་བྱེད་ཅིང་། །
དམ་ཆོས་འདྲར་སྣང་སྟོན་པའོ། །ཞེས་གསུངས་སོ། །༥ སངས་རྒྱས་དངོས་
སམ་སྐུ་གཟུགས་དང་ལུང་རྟོགས་ཀྱི་ཆོས། དགེ་འདུན་སོ་སྐྱེ་དགེ་སློང་བཞི་
ཡན་འཕགས་པའི་གང་ཟག་རེ་རེ་སྟེ། དཀོན་མཆོག་གང་རུང་ལ་ཕུལ་བའི་
རྫས་མ་བྱིན་པར་ལེན་པའི་ལས་ལམ་དུ་འགྱུར་བའི་མཐའ་ཚད། ཀུན་སློང་
ཉོན་མོངས་ཅན་གྱིས་རང་མི་དབང་ཡང་གཏན་དུ་འབྲལ་འདོད་ཀྱིས་རང་
དགེ་འདུན་དེའི་ནང་དུ་མི་གཏོགས་པས། སྦྱོར་བ་འཕྲོག་གམ་འཕྲོག་ཏུ་བཅུག་
པས་རང་གཞན་གང་རུང་གི་ཆེད་དུ་བླངས་ཏེ་ཐོབ་བློ་སྐྱེས་ན། དཀོན་མཆོག་
གི་དཀོར་འཕྲོག་ པའི་ རྩ་ལྟུང་། དབྱེ་ན། དཀོན་མཆོག་ གསུམ་ གྱི་དཀོར་
འཕྲོག་པའི་རྩ་ལྟུང་གསུམ་ཡོད་དོ། །༦ ཐེག་པ་གསུམ་རང་རང་གི་ལམ་
ཡོངས་རྫོགས་སྟོན་པའི་ཐེག་པ་གསུམ་གྱི་སྡེ་སྣོད་གང་རུང་ལ། འདི་སངས་
རྒྱས་ཀྱིས་གསུངས་པ་མ་ཡིན་ནོ་ཞེས་སྐུར་བ་བཏབ་ན་དམ་ཆོས་སྤོང་བའི་རྩ་
ལྟུང༌། དབྱེ་ན། ཐེག་ཆེན་གྱི་ཟབ་རྒྱས་གཉིས་དང་ཉན་ཐོས་ཀྱི་བདེན་བཞི་
དང་། རང་རྒྱལ་གྱི་རྟེན་འབྲེལ་བཅུ་གཉིས་སྟོན་པའི་སྡེ་སྣོད་གསུམ་སྤངས་
པའི་རྩ་ལྟུང་གསུམ། ༧ ནང་པའི་རབ་བྱུང་བསླབ་པའི་གཞི་བཟུང་མ་བཟུང་
དང་ཚུལ་འཆལ་དང་ཚུལ་ལྡན་གང་རུང་དགེ་སློང་བཞིར་མ་ཚང་བ་ལ། གནོད་
ཅིང་འཚེ་བའི་བསམ་པས། གོས་ངུར་སྨྲིག་འཕྲོག་པ་དང་ རབ་བྱུང་ལས་
ཕབ་སྟེ་ ཁྱིམ་ན་གནས་པར་བྱེད་པ་གང་རུང་བྱས་ན། དུར་སྨྲིག་འཕྲོག་པ་
10 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དང་རབ་བྱུང་ལས་ཕབ་པའི་རྩ་ལྟུང་། དབྱེ་ན། ངུར་སྨྲིག་འཕྲོག་པ་དང༌། རབ་
བྱུང་ལས་ཕབ་པའི་རྩ་ལྟུང་གཉིས་སོ། །༨ ཕ་དང་མ་དང་དགྲ་བཅོམ་པ་བསད་
པ་དང་དགེ་འདུན་གྱི་དབྱེན་བྱས་པ་དང་དེ་བཞིན་གཤེགས་པ་ལ་ངན་སེམས་
ཀྱིས་ཁྲག་འབྱིན་པ་ལྔ་བོ་གང་རུང་བྱས་ན་མཚམས་མེད་བྱེད་པའི་རྩ་ལྟུང་།
དབྱེ་ན། མཚམས་མེད་ལྔའི་རྩ་ལྟུང་ལྔ་ཡོད་དོ། །༩ ལས་འབྲས་དང་སྐྱེ་བ་
སྔ་ཕྱི་མེད་དོ་ཞེས་ཞེ་ནས་སྐུར་བ་འདེབས་ན་ལོག་ལྟའི་རྩ་ལྟུང་། ༡༠ གྲོང་
དང་གྲོང་ཁྱེར་དང་ལྗོངས་དང་ཡུལ་འཁོར་གང་རུང་གཞིག་པའི་བསམ་པ་
ཉོན་མོངས་ཅན་གྱིས་ཀུན་ནས་བསླང་སྟེ་ཐབས་གང་ཡང་རུང་བས་བཤིག་ན།
གྲོང་གི་གནས་སོགས་འཇོམས་པའི་རྩ་ལྟུང་། དབྱེ་ན། གྲོང་གྲོང་ཁྱེར་ལྗོངས་
ཡུལ་འཁོར་བཞི་འཇོམས་པའི་རྩ་ལྟུང་བཞིའོ། །༡༡ བློ་མ་སྦྱངས་པ་ལ་སྟོང་
ཉིད་བསྟན་ན་སྐྲག་པར་འགྱུར་ཞིང་རྫོགས་བྱང་དུ་སེམས་བསྐྱེད་པ་དང་ལྡན་
པའི་སེམས་ཅན་ལ་སྣོད་མ་བརྟགས་པར་སྟོང་ཉིད་བསྟན་པས་སྐྲག་ནས་
སེམས་བསྐྱེད་ལས་ལོག་སྟེ་ཐེག་དམན་གྱི་སེམས་བསྐྱེད་ན་བློ་སྦྱངས་མ་བྱས་
པ་ལ་སྟོང་ཉིད་བསྟན་པའི་རྩ་ལྟུང་། ༡༢ སེམས་བསྐྱེད་ནས་ཐེག་ཆེན་ལ་
ཞུགས་པའི་གང་ཟག་ལ་ཁྱོད་ཀྱིས་ཕྱིན་དྲུག་ལ་སྤྱད་པ་དང་འཚང་རྒྱ་བར་མི་
ནུས་ཀྱི་ཉན་ རང་གི་སེམས་བསྐྱེད་དང་ འཁོར་བ་ལས་ཐར་བར་འགྱུར་
རོ། །ཞེས་སྨྲས་པས་ཡུལ་དེ་རྫོགས་བྱང་ལས་ལོག་སྟེ་ཐེག་དམན་གྱི་སེམས་
བསྐྱེད་ན་ རྫོགས་ བྱང་ ལས་ བཟློག་ པའི་ རྩ་ ལྟུང་། ༡༣ སོ་ཐར་ གྱི་ ཚུལ་
ཁྲིམས་ལ་ཚུལ་བཞིན་དུ་གནས་པ་ལ་སོ་ཐར་གྱི་ཚུལ་ཁྲིམས་དག་པས་ཅི་
10 4



སྡོམ་གསུམ་བདུད་རྩིའི་ཆུ་གཏེར།
ཞིག་བྱ་རྫོགས་བྱང་དུ་སེམས་བསྐྱེད་ལ་ཐེག་ཆེན་ལྷོགས་ཤིག་དེ་ཙམ་གྱིས་
སྒོ་གསུམ་གྱི་ཉེས་སྤྱོད་ཐམས་ཅད་དག་པར་འགྱུར་རོ་ཞེས་སྨྲ་བས་ཡུལ་དེས་
སོ་ཐར་གྱི་ཚུལ་ཁྲིམས་ལས་ལོག་ན་སོ་ཐར་སྤོང་བའི་རྩ་ལྟུང༌། ༡༤ ཉན་
རང་གི་ཐེག་པ་གང་རུང་ལ་ཇི་ཙམ་བསླབས་ཀྱང་ཉོན་མོངས་མ་ལུས་པ་སྤོང་
མི་ནུས་ཞེས་བསམ་པ་ཐག་པ་ནས་སྐུར་བ་བཏབ་ན་ཉན་རང་གི་རྟོགས་པའི་
ཆོས་ལ་སྐུར་བའི་རྩ་ལྟུང༌། གཞན་གྱི་རྙེད་བཀུར་ལ་ཕྲག་དོག་གིས་རང་
རྙེད་བཀུར་སོགས་ཀྱི་ཕྱིར་ཐེག་ཆེན་འདོན་པ་དང་ཀློག་པ་དང་སྟོན་པ་
སོགས་བྱེད་བཞིན་དུ་བདག་ནི་རྙེད་བཀུར་སོགས་ལ་མི་བལྟ་བའི་ཐེག་ཆེན་
པ་ཡིན་གྱི་གཞན་ནི་མིན་ནོ། །ཞེས་རྫུན་གྱིས་བསྟོད་སྨད་སོ་སོར་སྨྲས་ཏེ་
དོན་གོ་ན་ཚིགས་བཅད་རྒྱུ་ཡིས་གཞན་སྨོད་པའི་རྩ་ལྟུང་ཡིན། འདི་རྩ་ལྟུང་
དང་པོའི་བྱེ་བྲག་ཡིན་པས་ཟུར་དུ་མི་བགྲང་ངོ༌། །༡༥ ཕ་རོལ་པོས་དོན་གོ་
བ་ལ་ཕྲག་དོག་ལས་གཞན་པའི་ཉོན་མོངས་ཅན་གྱི་བསམ་པས་སྟོང་ཉིད་
བསྟན་ནས་འདི་ནི་ཁོ་བོས་མངོན་སུམ་དུ་བྱས་ནས་བསྟན་གྱི་ཁྱོད་ཀྱིས་ཀྱང་
དེ་ལྟར་སྒོམས་ཤིག་དང་ཁོ་བོ་དང་འདྲ་བར་འགྱུར་རོ་ཞེས་རྫུན་སྨྲ་བ་ཕ་
རོལ་བོས་དོན་གོ་ན་མི་ཆོས་བླ་མ་སྨྲ་བའི་རྩ་ལྟུང་། ༡༦ རང་གི་དགེ་སྦྱོང་ལ་
ཆད་པས་གཅོད་པ་ན་དགེ་སྦྱོང་དེས་དགེ་སློང་གཅིག་གམ་ཕྱོགས་བཞིའི་
དགེ་འདུན་དང་དཀོན་མཆོག་ལ་ཕུལ་བའི་ཡོ་བྱད་རྐུས་སམ་རྐུར་བཅུག་
ནས་གསུག་ཏུ་ཕུལ་བ་ཐོབ་པ་ན་དཀོན་མཆོག་གི་དཀོར་བྱིན་པ་ལེན་པའི་རྩ་
ལྟུང་། འདི་ནི་རྒྱལ་བློན་སོགས་ཀྱི་དཀོན་མཆོག་གི་དཀོར་རམ་དགེ་འདུན་
10 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དང་དགེ་སློང་ལ་ཆད་པ་བཅད་པའི་ཡོ་བྱད་དེ་རང་ལ་ཕུལ་བའི་ཚེ་བླངས་ནས་
ཐོབ་པ་ན་འབྱུང་བར་འགའ་ཞིག་ན་གསུངས་སོ། །༡༧ ཆོས་སྤྱོད་པའི་དགེ་
སློང་རྣམས་ ལ་བརྩེ་བའི་བསམ་པས། ཞི་ལྷག་དང་ མཐུན་པའི་ ཡིད་བྱེད་
འདོར་བ་དང་ཉོན་མོངས་འཕེལ་བའི་ཁྲིམས་བཅས་ཏེ་ཞི་གནས་འདོར་བར་
བྱེད་པའམ། བསམ་གཏན་པ་ལ་སྡང་སེམས་ཀྱིས་སྤོང་བ་ལ་བརྩོན་པའི་དགེ་
སློང་སོ་སྐྱེ་བཞི་མ་ལོངས་པའི་ ལོངས་ སྤྱོད་གང་ཡང་རུང་ བ་མ་བྱིན་པར་
བླངས་ནས་ཁ་ཏོན་པ་ལ་བྱིན་ན་ཁྲིམས་ངན་འཆའ་བ་སོགས་ཀྱི་རྩ་ལྟུང་། རྩ་ལྟུང་
ལྔ་བ་ནས་འདི་བར་བཅུ་གསུམ་མམ་བཅུ་བཞི་ནམ་སྙིང་གི་མདོ་ལྟར་བསླབ་
བཏུས་ སུ་ གསུངས་ སོ། །༡༨ བྱང་ ཆུབ་ ཀྱི་ སེམས་ གཏོང་ ན་ བྱང༌ ཆུབ་
སེམས་འདོར་གྱི་རྩ་ལྟུང་། འདི་ཐབས་ལ་མཁས་པའི་མདོ་ལས་སོ། །གཉིས་པ་
བྱེད་པའམ་ཉེས་དམིགས་ནི། རྩ་ལྟུང་གཅིག་བྱུང་ན་ཡང་ཚེ་དེ་ལ་ས་དང་པོ་ཐོབ་
མི་ ནུས་ པ་ དང༌ ། དེ་ དང་ ཉེ་ བའི་ རྒྱུ་ ཚོགས་ རྒྱ་ ཆེན་ པོ་ སྔར་ ཡོད་ འཕེལ་
བ་དང༌། སྔར་མེད་སྐྱེད་པའི་སྐལ་བ་མེད་ལ། རྩ་ལྟུང་ཡང་ཡང་བྱུང་ན་ལྟ་ཅི་
སྨོས། དེའི་ཕྱིར་ ཕམ་པའམ་རྩ་ལྟུང་བྱུང་ཡང་བྱང་སེམས་ཀྱི་སྡོམ་པ་བླང་དུ་
ཡོད་པས་སོ་སྙམ་དུ་མི་བསམ་པར་རྩ་ལྟུང་གིས་གཏན་ནས་མ་གོས་པ་སྲོག་
བསྡོས་ཏེ་འབད་པར་བྱའོ། །གསུམ་པ་ཀུན་དཀྲིས་ཀྱི་དབྱེ་བ་ནི། རྩ་ལྟུང་དགུ་
བ་དང་བཅོ་བརྒྱད་པ་གཉིས་སྐྱེས་ཙམ་ནས་རྩ་ལྟུང་དུ་འགྱུར་བས་ཀུན་དཀྲིས་
ཆེན་པོ་ཚང་མི་དགོས་ལ། རྩ་ ལྟུང་ གཞན་རྣམས་ བཅུ་དྲུག་ལ་ཐུན་མོང་ གི་
ཡན་ལག་ཀུན་དཀྲིས་ཆེན་པོ་ཚང་དགོས་པར་བླང་དོར་རབ་གསལ་ལས་
1 06



སྡོམ་གསུམ་བདུད་རྩིའི་ཆུ་གཏེར། །
གསུངས་པས། དེའི་ཡན་ལག་བཞི་ནི། ལྟུང་བ་དེའི་ཀུན་སློང་བྱུང་བ་ནས་
བརྩམས་ཏེ་དངོས་གཞི་རྫོགས་པའི་དེ་མ་ཐག་ཡན་ཆད་དུ་དགོས་པས། དང༌
པོ་རྒྱུན་མ་ཆད་པར་ཀུན་ཏུ་སྤྱོད་པ་ནི། དུས་དེ་དག་གི་བར་ལྟུང་བ་དེ་སྤྱོད་
འདོད་མ་ལོག་པའོ། །གཉིས་པ་ངོ་ཚ་ཁྲེལ་ཡོད་ཆུང་ངུ་ཙམ་ཡང་མི་སྐྱེ་བ་ནི།
འདི་ནི་བདག་གི་བྱ་བའི་ཆ་མ་ཡིན་ནོ་སྙམ་ནས་རང་རྒྱུ་མཚན་དུ་བྱས་ཏེ་
འཛེམ་ན་ངོ་ཚ་ཤེས་པ་དང༌། གཞན་གྱིས་སྨོད་ན་མི་རུང་ངོ་ཞེས་གཞན་རྒྱུ་
མཚན་དུ་བྱས་ཏེ་འཛེམ་པ་ཁྲེལ་ཡོད་པ་ཡིན་ལ། དུས་དེར་དེ་གཉིས་ཆུང་ངུ་
ཙམ་ཡང་མི་སྐྱེས་པའོ། །གསུམ་པ་དེས་མགུ་བར་བྱེད་ཅིང་དེ་ལ་དགའ་བ་
ནི། དུས་དེར་མགུ་བ་ཉེས་སྤྱོད་དེ་ལ་དགའ་བ་དང་། དགའ་བ་ཉེས་སྤྱོད་དེ་
སྒྲུབ་པའི་སྦྱོར་བ་ལ་དགའ་བ་སྐྱེས་པའོ། །བཞི་བ་དེ་ཉིད་ལ་ཡོན་ཏན་དུ་
བལྟ་བ་ནི། དུས་དེར་ཉེས་སྤྱོད་དེ་ལ་ཉེས་དམིགས་སུ་མི་བལྟ་བར་འདོད་
པའི་ཕྱོགས་སུ་བལྟ་བའོ། །དེ་བཞི་ག་ཚང་ན་ཀུན་དཀྲིས་ཆེན་པོ་སྟེ་རྩ་ལྟུང་
དང༌། ཕྱི་མ་འདིའི་སྟེང་དུ་དང་པོ་ གསུམ་ལས་གཉིས་ཙམ་དང༌། གཅིག་
ཙམ་དང༌། ཕྱི་མ་གཅིག་པུ་ཙམ་ཟག་པ་འབྲིང་དང༌། ཕྱི་མ་མེད་ན་གཞན་
གསུམ་ ག་ཚང་ ཡང་ ཟག་ པ་ཆུང་ངུ་ཡིན་པས། དེ་གཉིས་ ཕམ་ པའི་ སྡེར་
གཏོགས་པའི་ཉེས་བྱས་སོ། །ཉེས་དམིགས་སུ་བལྟ་བ་ངོ་ཚ་ཁྲེལ་ཡོད་ཀྱི་
རྒྱུ་ཡིན་པས། ངོ་ཚ་ཁྲེལ་ཡོད་བྱུང་ན་དེ་ཡོད་པས་ཁྱབ་ཀྱང་། དེ་ཡོད་ན་ངོ་
ཚ་ཁྲེལ་ཡོད་ཡོད་མི་དགོས་སོ། །བཞི་བ་སླར་གསོ་མི་རུང་བའི་ཁྱད་པར་ནི།
ཉེ་བར་འཁོར་གྱིས་ཞུས་པའི་མདོ་དང༌། ཐབས་ལ་མཁས་པའི་མདོ་ལྟར་
10 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཐེག་དམན་པ་ཉོན་མོངས་སྤོང་ཕྱིར་མགོ་ལ་མེ་ཤོར་བ་གསོད་པ་ལྟར་བརྩོན་
ལ། ཕམ་པ་བྱུང་ན་དེ་ལྡོག་པས་ཕམ་པ་ཆབ་བཅས་སླར་མི་སྐྱེ་ལ། འཆབ་
མེད་ཅན་ལ་རྣམ་དག་མི་སྐྱེའོ། །བྱང་སྡོམ་ནི་རྩ་ལྟུང་བྱུང་ཡང་དགོས་པའི་
གཙོ་བོ་མི་ལྡོག་པས་སླར་རྣམ་དག་སྐྱེའོ། །
༈ ལྔ་བ་གཏོང་རྐྱེན་ནི། བྱང་སར་རྫོགས་བྱང་དུ་སྨོན་པ་བཏང་བ་དང༌།
རྩ་ལྟུང་གི་ཆོས་ཀུན་དཀྲིས་ཆེན་པོ་སྤྱད་པ་གཉིས་གསུངས་ལ། གཏན་ལ་ཕབ་
པ་བསྡུ་བས་ཐེག་དམན་དུ་སེམས་བསྐྱེད་པ་དང་། མི་དོན་གོ་བའི་དྲུང་དུ་བྱང་
སེམས་ཀྱི་བསླབ་པ་ཕུལ་བའི་ཚིག་བརྗོད་པ་དང་། ཕམ་པའི་གནས་ལྟ་བུའི་
ལྟུང་བ་སྤྱད་པ་དང༌། འདི་ལ་ཀུན་དཀྲིས་ཆེན་པོ་ཚང་བ་དང་བཞི་གསུངས་
ཀྱང༌། དང་པོ་བྱང་སའི་དང་པོ་ཡིན་ལ། གཉིས་པའང་དེར་གཏོགས་སོ། །ཕྱི་མ་
གཉིས་བྱང་སའི་གཉིས་པ་ཡིན་ནོ། །བསླབ་པ་ཕུལ་བ་ནི་ངན་སོང་དུ་ངེས་པར་
ལྟུང་བའི་རྒྱུར་འགྱུར་བས་རྣམ་པ་ཐམས་ཅད་དུ་མི་བྱ་བར་ གསུངས་སོ། །
དེ་འདྲའི་གཏོང་རྒྱུ་དེ་དག་མ་བྱུང་བར་བྱང་སྡོམ་དང་ལྡན་ལ། དེ་ལྡན་བཞིན་
དུ་ཚེ་འཕོས་ན་ཕྱི་མར་ཡང་བྱང་སེམས་ཀྱི་སྡོམ་པ་དང་ལྡན་ཞིང་བྱང་སེམས་
དང་མི་འཚམས་པའི་ལས་ལ་མི་འཇུག་པར་གསུངས་པས། རྩ་ལྟུང་འདི་དག་
གིས་མ་གོས་པ་ལ་འབད་པར་བྱའོ། །
གཉིས་པ་སྦོམ་པོའམ་ཉེས་བྱས་ཀྱི་སྡེ་ལ་གཉིས་ལས།
དང་པོ་དགེ་བ་ཆོས་སྡུད་ཀྱི་ཕྱིན་དྲུག་གི་མི་མཐུན་ཕྱོགས་ལ་དྲུག དང་པོ་
སྦྱིན་པའི་མི་མཐུན་ཕྱོགས་ལ་གསུམ་ལས། དང་པོ་ཟང་ཟིང་གི་སྦྱིན་པའི་
10 8



སྡོམ་གསུམ་བདུད་རྩིའི་ཆུ་གཏེར།
གཙོ་བོ་ཉམས་པ་ནི། ༡ སངས་རྒྱས་དངོས་དང་སྐུ་གཟུགས། ཐེག་ཆེན་གྱི་
ལུང་རྟོགས་གང་རུང་གི་ཆོས་དང༌། དགེ་འདུན་བྱང་སེམས་འཕགས་པ་གང་
རུང་ལུས་ཀྱི་ཕྱག་ངག་གིས་བསྟོད་པ་ཡིད་ཀྱིས་དད་པ་སྟེ་སྒོ་གསུམ་གྱིས་
མཆོད་པ་དང༌། ཐ་ན་མེ་ཏོག་ཙམ་ཡང་མ་ཕུལ་བར་ཞག་གཅིག་འདས་ན་
དཀོན་མཆོག་གསུམ་ལ་སྒོ་གསུམ་གྱིས་མི་མཆོད་པའི་ཉེས་བྱས། འདི་མ་གུས་
པ་དད་པ་མེད་པའི་སྙོམས་ལས་དང་ལེ་ལོ་བྱས་ན་ཉོན་མོངས་ཅན་དང༌།
བརྗེད་པས་བྱས་ན་ཉོན་མོངས་ཅན་མིན་ནོ། །༢ སེར་སྣའི་གཉེན་པོ་ཉམས་
པ་ནི། རང་ཉིད་འདོད་པ་ཆེ་བ་ཆོག་མི་ཤེས་པ་རྙེད་བཀུར་ལ་ཆགས་པ་དང་
དུ་ལེན་ཅིང་འགོག་པར་མི་བྱེད་ན་འདོད་པའི་སེམས་ཀྱི་རྗེས་སུ་འཇུག་པའི་
ཉེས་བྱས། འདི་འགོག་པའི་ཕྱིར་འབད་ཀྱང་མ་ལོག་ན་ཉེས་བྱས་འདི་མེད་དོ། །
མི་འཇིགས་པའི་སྦྱིན་པའི་མི་མཐུན་ཕྱོགས་གཉིས་ནི། ༣ བྱང་སེམས་རང་
ལས་བསླབ་པ་རྒན་ཞིང་ཡོན་ཏན་དང་ལྡན་པ་བཀུར་སྟི་བྱ་འོས་པ་ལ་བཀུར་
སྟི་སོགས་གུས་པར་མ་བྱས་ན་རྒན་པ་རྣམས་ལ་གུས་པར་མི་བྱེད་པའི་ཉེས་
བྱས། ༤ གཞན་གྱིས་རང་ལ་དྲང་པོར་སྨྲ་ཞིང་དགའ་བར་བྱེད་ཅིང་དོན་འདྲི་
བ་ལ་ལན་མི་འདེབས་པ་ན་དྲིས་པ་ལ་ལན་མི་འདེབས་པའི་ཉེས་བྱས། འདི་
གཉིས་ང་རྒྱལ་དང་ཁོང་ཁྲོས་བྱེད་ན་ཉོན་མོངས་ཅན་དང་སྙོམས་ལས་ལེ་ལོ་
ལུང་མ་བསྟན་བརྗེད་ངེས་ཀྱིས་བྱས་ན་ཉོན་མོངས་ཅན་མིན་པ་དང༌། ཉེས་
མེད་ནི་རྟེན་ནད་ཚབས་ཆེ་བ་སོགས་དང་། གནས་སྐབས་སྒོས་གཞན་ལ་ཆོས་
སྟོན་པ་སོགས་དང་། དགོས་པ་མ་བཏབ་པའི་ཐབས་དེས་འདུལ་བ་སོགས་
09



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཉེས་པ་མེད་དོ། ། གཞན་གྱི་སྦྱིན་པའི་རྐྱེན་མི་བྱེད་པ་གཉིས་ནི། ། གཞན་
གྱི་ཟས་གོས་སོགས་ཀྱི་མགྲོན་དུ་བོས་པ་ལ། སྔར་གྱི་ཉོན་མོངས་ཅན་ཡིན་
མིན་གྱི་སེམས་གཉིས་གང་རུང་གིས་མི་འགྲོ་ན་མགྲོན་པོ་བདག་གིར་མི་བྱེད་
པའི་ཉེས་བྱས། རྟེན་ལམ་སྦྱིན་བདག་དགོས་པའི་སྒོ་ནས་ཉེས་མེད་བཞི།
༦ སྦྱིན་བདག་གིས་གསེར་དངུལ་ནོར་སྣ་ཚོགས་ཕུལ་བ་ན་སྔར་གྱི་སེམས་
གཉིས་ཀྱིས་མི་ལེན་ན་གསེར་སོགས་མི་ལེན་པའི་ཉེས་བྱས། རང་དང༌།
སྦྱིན་བདག རྫས་ཀྱི་སྒོ་ནས་ཉེས་མེད་གསུམ། ༧ ཆོས་ཀྱི་སྦྱིན་པ་དང་འགལ་
བ་ནི། གཞན་ཆོས་འདོད་པ་ལ་སྔར་གྱི་སེམས་གཉིས་ཀྱིས་ཆོས་མི་སྦྱིན་ན་
ཆོས་ འདོད་ པ་ལ་ཆོས་ མི་ སྦྱིན་ པའི་ཉེས་བྱས། འདི་ ལ་ རྟེན། དགོས་པ།
གདུལ་བྱའི་སྒོ་ནས་ཉེས་མེད་གསུམ། དེ་དག་ནི་སྦྱིན་པའི་མི་མཐུན་ཕྱོགས་
བདུན་ཡིན་ནོ། །
། གཉིས་པ་ཚུལ་ཁྲིམས་ཀྱི་མི་མཐུན་ཕྱོགས་ལ།
ར མཚམས་མེད་བྱས་པ་དང་རྩ་ལྟུང་བྱུང་བ་ལ་དེ་རྒྱུ་མཚན་དུ་བྱས་ནས་
སེམས་ གཉིས་ ཀྱིས་ ཡལ་བར་དོར་ ཞིང༌། ཁྱད་དུ་བསད་ན་ ཚུལ་ ཁྲིམས་
འཆལ་བ་ཡལ་བར་དོར་བའི་ཉེས་བྱས། འདི་ལ་དགོས་པའི་སྒོ་ནས་ཉེས་
མེད་ནང་ཁྲིམས་བསྲུང་བ་སོགས་སོ། །༩ ཁྱིམ་པ་སོགས་ཀྱི་སེམས་བསྲུང་
བ་སྟེ་མ་དད་པ་རྣམས་དད་པ་སོགས་ཀྱི་ཕྱིར་ཆང་མི་འཐུང་བ་སོགས་སོ་ཐར་
གྱི་བསླབ་པ་རྣམས་ལ་སེམས་གཉིས་ཀྱིས་ཉན་ཐོས་རྣམས་དང་འདྲ་བར་མི་
བསླབ་ན་ཕ་རོལ་དད་ཕྱིར་མི་སློབ་པའི་ཉེས་བྱས། འདི་ལ་གཞུང་འགའ་
1 10



སྡོམ་གསུམ་བདུད་རྩིའི་ཆུ་གཏེར།
ཞིག་ཏུ་རབ་བྱུང་གི་བྱང་སེམས་ལ་བཤད་པ་ལ། འོན་ཀྱང་བྱང་སེམས་ཁྱིམ་
པ་ལའང་སོ་ཐར་དང་ཐུན་མོང་གི་བཅས་རྐྱང་མང་པོ་སྣང་བར་གསུངས་སོ། །
༡༠ དོན་དང་བྱ་བ་ཉུང་བ་སྙིང་ལས་ཆུང་ངུར་གནས་པ་སྟེ་འཕགས་པའི་
རིགས་བཞི་ལ་གནས་པའི་ཕྱིར། བཅས་པ་ཞག་བཅུ་འཆང་སྤང་སོགས་ལ་
ཉན་ཐོས་དང་མཚུངས་པར་ མི་སློབ་པར་དགོས་པ་ལས། སེམས་གཉིས་
ཀྱིས་དེ་དང་མཚུངས་པར་སློབ་ན་སེམས་ཅན་དོན་ལ་བྱ་བ་ཆུང་བའི་ཉེས་
བྱས། དེ་ཡང་གནང་བ་དེ་རྣམས་ཀྱང་གཞན་གྱི་དོན་མིན་པ་ལ་རང་དོན་ཁོ་
ནའི་ཆེད་དུ་བྱས་ན་འདུལ་བ་ནས་བཤད་པའི་ཉེས་བྱས་ཇི་སྐད་བཤད་པ་
བཞིན་འབྱུང་བས་ན་ རང་སེམས་ལ་བརྟགས་ནས་བསྲུང་བར་བྱའོ། །༡༡
བྱང་སེམས་ཁྱིམ་པ་ལ་བདག་ལས་གཞན་གཅེས་པའི་བྱང་ཆུབ་ཀྱི་སེམས་
དང་ལྡན་པས། གཞན་དོན་ཁྱད་པར་ཅན་དུ་འགྱུར་ན། ལུས་ངག་གི་ལས་
བདུན་གནང་བའི་སྐབས་ཡོད་བཞིན་དུ། དེ་ལ་མ་ཞུགས་ན་སྙིང་བརྩེ་བཅས་
པར་མ་བྱས་པའི་ཉེས་བྱས། དེ་ཡང་སེམས་ཅན་རེ་རེའི་དོན་བསྐལ་བ་དུ་མར་
མནར་མེད་དུ་གནས་ན་ཅི་མ་རུང་སྙམ་པའི་བདག་གཞན་བརྗེ་བའི་སེམས་
བཅོས་མིན་དགོས་ཀྱི། གཞན་དུ་རང་གི་ལས་ངན་སྡིག་པོ་ཆེར་བསགས་
ཉེན་ཆེ་བས། སྙིགས་མའི་རང་མཚང་མི་ངོམས་པར་བྱའོ། །༡༢ ལོག་འཚོ་
ལྔ་གང་རུང་བྱུང་བ་དང་དུ་ལེན་ཞིང་དེ་དག་གི་གཉེན་པོ་མི་བསྟེན་ན་འཚོ་བ་
ལོག་པ་དང་དུ་ལེན་པའི་ཉོན་མོངས་ཅན་གྱི་ཉེས་བྱས། ལོག་འཚོ་ལྔའི་
ཚུལ་འཆོས་ནི། རྙེད་བཀུར་གྱི་ཕྱིར་དབང་པོའི་སྒོ་སྡོམ་པ་སྟེ་སྤྱོད་ལམ་མཛེས་
1 1 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པར་བཅས་པ། ཁ་གསག་ནི་རྙེད་བཀུར་གྱི་ཆེད་དུ་ངེད་གཉིས་སྔར་ནས་ངོ་
ཤེས་ཀྱི་ མཐུན་ གྲོགས་ ཡིན་ ཞེས་ པ་ ལྟ་བུ་ ཡིད་ བཅུག་ པའི་ ཚིག་ སྨྲ་བ།
གཞོགས་སློང་ནི་རྫ་ས་དེ་ཐོབ་པའི་ཆེད་དུ་ཁྱོད་ཀྱི་རྫས་འདི་ཤིན་ཏུ་ལེགས་
ཞེས་བསྔགས་པ་བརྗོད་པ། ཐོབ་ཀྱི་འཇལ་བ་ནི་རྙེད་པ་ཐོབ་ཕྱིར་ཁྱོད་ཀྱི་
ཁྱིམ་དུ་ཡོན་གནས་ཁྱད་པར་ཅན་བྱུང་བ་ཁྱོད་བསོད་ནམས་ཆེ་ཞེས་བརྗོད་པ།
རྙེད་པའི་རྙེད་པ་ནི་རྙེད་པའི་ཆེད་དུ་ཁྱོད་ཀྱིས་སྔར་བྱིན་པ་ཤིན་ཏུ་ལེགས་པ་
ཞེས་སོགས་བརྗོད་པའོ། །༡༣ རྒོད་པ་དང་བརྗེད་པ་གང་རུང་གི་སེམས་
ཀྱིས་རྒོད་པ་རྩེ་བ་ཅ་ཅོ་འདོན་པ་གཡེང་བ་གཞན་ལའང་རྒོད་དུ་གཞུག་པར་
འདོད་ན། འཕྱ་ནས་རབ་ཏུ་རྒོད་པ་དང་བཅས་པའི་ཉེས་བྱས། རྟེན་དེ་
བསལ་འདུན་ཅན་དང་དགོས་པའི་སྒོ་ནས་ཉེས་མེད་གཉིས། ༡༤ མདོ་ལས།
བྱང་སེམས་འཁོར་བ་ལ་དགའ་བ་ལྟར་མྱ་ངན་ལས་འདས་པ་ལ་དེ་ལྟ་མ་
ཡིན་ནོ། །ཞེས་སོགས་ལ་འཁྲུལ་ནས་བྱང་སེམས་ནི་མྱང་འདས་ལ་རྒྱབ་ཀྱིས་
ཕྱོགས་ཤིང་ཉོན་མོངས་ལ་མི་འཇིགས་པར་འཁོར་བར་འཁོར་ཞིང་བྱང་ཆུབ་
བསྒྲུབ་དགོས་སོ་ཞེས་བལྟ་ཞིང༌། དེ་སྐད་སྨྲས་ན་འཁོར་བར་གཅིག་བུ་
བགྲོད་པར་སེམས་པའི་ཉོན་མོངས་ཅན་གྱི་ཉེས་བྱས། ༡༥རང་གི་ཚིག་མི་
བཙུན་པའམ་མི་བཙུན་པར་གྱུར་བའི་དྲི་ངས་སྐྱོན་ཆེན་པོ་དང༌། མི་སྙན་པ་
སྐྱོན་འབྲིང་དང༌། གཏམ་ངན་སྐྱོན་ཆུང་དུ་འབྱུང་བའི་གཞི་རང་ལ་ཡོད་པའི་
དངོས་པོ་མི་བསྲུང་བ། དང་པོར་འབྱུང་བ་མི་འགོག་པ་དང་མི་སེལ་བ།
བྱུང་ཟིན་འཕྲོ་མི་གཅོད་ན་ཉོན་མོངས་ཅན་དང༌། དེ་འདྲའི་གཞི་མེད་པ་མི་
1 1 2



སྡོམ་གསུམ་བདུད་རྩིའི་ཆུ་གཏེར།
བདེན་པ་མི་བསྲུང་ཞིང་མི་སེལ་ན་ཉོན་མོངས་ཅན་མིན་པ་ནི་གྲགས་པ་
མ་ཡིན་པ་མི་སྤོང་བའི་ཉེས་བྱས། བརྗོད་མཁན་མུ་སྟེགས་པ་དང་། ཡིད་མི་
ཆེས་པ། ཁྲོ་བས་ནོན་པ་གསུམ་དང༌། བརྗོད་བྱ་རབ་བྱུང་དང་དགེ་བ་སྤྱོད་
པ་སོགས་ལ་མི་སྙན་པ་བརྗོད་པ་མ་སེལ་ཀྱང་ཉེས་པ་མེད་དོ། །༡༦ ཕ་
རོལ་བོའི་ལུས་ངག་གི་ཉེས་སྤྱོད་འདུལ་ཐབས་དྲག་པོའི་ ཆད་ པས་ ཕྱིར་
བཅོས་ པར་ མཐོང་ བཞིན་དུ། གཞན་ ལ་ མི་ དགའ་ བ་ ཙམ་ བསྲུང་ བའི་
ཕྱིར་ཐབས་དེས་མི་འཆོས་ན་ཉོན་མོངས་བཅས་ཀྱང་མི་འཆོས་པའི་ཉེས་
བྱས་ ཉོན་ མོངས་ ཅན་ནོ། །ཕ་ རོལ་ ལ་ དོན་ ཆུང་ ལ་ ཡིད་ མི་ བདེ་ ཆེན་
པོར་འགྱུར་བ་དང་། གཞན་དོན་ཆུང་ལ་རང་ལ་ཚེགས་ཆེ་བ་གཉིས་ལ་ཉེས་
མེད་དོ། །དེ་དག་ནི་ཚུལ་ཁྲིམས་ཀྱི་མི་མཐུན་ཕྱོགས་བདུན་ནོ། ། །
༈ གསུམ་པ་བཟོད་པའི་མི་མཐུན་ཕྱོགས་ལ།
༡༧ གཞན་གྱི་རང་ལ་གཤེ་བ་ཁྲོས་ནས་ངན་སྤྱོད་ཀྱི་ཚིག་སྨྲ་བ་སྟེ་སྤྲོ་བ་དང་།
ཁྲོ་བ་ཁྲོར་གཞུག་པའི་བསམ་པས་ངག་མི་སྡུག་པ་སྨྲ་བ་དང་། བརྡེག་པ་སྡུག་
བསྔལ་བསྐྱེད་ཕྱིར་བསྣུན་པ་དང་། མཚང་འབྲུ་བ་ཉེས་པ་གླེང་བ་བཞི་ལ་ཕྱིར་
དེ་དང་དེའི་ལན་བྱེད་པ་ན་དགེ་སྦྱོང་གི་ཆོས་བཞི་བྲལ་བའི་ཉེས་བྱས་ཉོན་
མོངས་ཅན་ནོ། །དགེ་སྦྱོང་གི་ཆོས་བཞི་ནི། གཤེ་ཡང་སླར་མི་གཤེ ཁྲོ་ཡང་
སླར་མི་ཁྲོ། བརྡེགས་ཀྱང་སླར་མི་བརྡེག མཚང་འབྲུ་ཀྱང་སླར་མི་འབྲུ་བའོ། །
༡༨ རང་གིས་གཞན་ལ་ཉེས་པ་བྱས་སམ་གཞན་གྱིས་བྱས་པར་དོགས་པ་
གང་རུང་ལ། མནར་སེམས་དང་ང་རྒྱལ་དང་ལེ་ལོ་དང་བག་མེད་ཀྱིས་ཚུལ་
1 13



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དང་མཐུན་པར་ཤད་སྦྱང་མི་བྱེད་ན་ཁྲོས་པ་ཡལ་བར་དོར་བའི་ཉེས་བྱས། ཉེས་
མེད་ནི། དགོས་ པ་ དང་ ཡུལ་ གྱིས་ གཉིས་ ཡོད། ༡༩ རང་ལ་གཞན་ གྱིས་
ཉེས་པ་བྱས་པ་ཆོས་བཞིན་དུ་མཐུན་པར་ཤད་སྦྱང་བྱས་པ། འཁོན་འཛིན་
མེད་པར་མནར་སེམས་དང་འཚེ་བའི་བསམ་པ་དང་ལེན་མི་འདོད་པ་ཙམ་
གྱི་དབང་གིས་ཤད་སྦྱང་མི་ལེན་ན་ཕ་རོལ་ཤད་ཀྱིས་འཆགས་པ་སྤོང་བའི་
ཉེས་བྱས། ཉེས་མེད་ནི་དགོས་པའི་སྒོ་ནས་དང༌། ཆོས་མ་ཡིན་པ་མི་རིགས་
པ་དང༌། མཐུན་པ་མིན་པ་ཚིག་ཙམ་གྱིས་བྱེད་པ་གསུམ། ༢༠ གཞན་ལ་
ཁྲོས་པའི་བསམ་པ་དང་པོར་བྱུང་ཞིང་རྒྱུན་མི་གཏོང་བས་འཛིན་པ་ལ། ཉེས་
པར་མི་ལྟ་ཞིང་གཉེན་པོ་མི་བསྟེན་པས། བྱུང་བ་དང་དུ་ལེན་ན་ཁྲོས་པའི་
སེམས་ཀྱི་རྗེས་སུ་འཇུག་པའི་ཉེས་བྱས་ཉོན་མོངས་ཅན་ནོ། །སྤང་བའི་ཕྱིར་
འབད་ཀྱང་མ་ལོག་པ་ལ་ཉེས་མེད་དོ། །དེ་བཞི་ནི་བཟོད་པའི་མི་མཐུན་ཕྱོགས་
ཡིན་ནོ། །
། བཞི་བ་བརྩོན་འགྲུས་ཀྱི་མི་མཐུན་ཕྱོགས་ལ།
༢༡ ཁྲུས་སོགས་རིམ་གྲོ་དང༌། ལས་སུ་མི་བསྐོ་བ་སོགས་བསྙེན་བཀུར། རྫས་
འབུལ་དུ་རེ་བ་སོགས་ཟང་ཟིང་གི་སེམས་ཀྱིས་འཁོར་སྡུད་ན་བསྙེན་བཀུར་
འདོད་ཕྱིར་འཁོར་བསྡུ་བའི་ཉེས་བྱས་ཉོན་མོངས་ཅན་ནོ། །ཟང་ཟིང་མེད་པའི་
བསམ་པས་བསྡུས་ཏེ་རིམ་གྲོ་སོགས་བྱུང་ན་ཉེས་མེད་དོ། །༢༢ སྙོམས་ལས་
དང་ལེ་ལོའི་དབང་གིས་ཉིན་མོ་དང་མཚན་གྱི་གུང་ཐུན་མ་གཏོགས་ནམ་ཆ་
སྟོད་སྨད་ལ་གཉིད་ཀྱི་བདེ་བ་དང་བློས་འབེབས་པ་དང་མལ་དུ་ཉལ་བའི་
1 ] 4



སྡོམ་གསུམ་བདུད་རྩིའི་ཆུ་གཏེར།
བདེ་བ་སོགས་དང་དུ་ལེན་ཅིང་སེལ་བར་མི་བྱེད་ན་ལེ་ལོ་ལ་སོགས་མི་སེལ་
བའི་ཉེས་བྱས་ཉོན་མོངས་ཅན་ནོ། །ཉེས་མེད་ན་སྟེ་མི་ནུས་པ། ལམ་གྱིས་
དུབ་པ། དེ་སྤང་བའི་འདུན་པ་བསྐྱེད་པ་གསུམ། ༢༣ རྒྱལ་བློན་ཆོམ་རྐུན་
བུད་མེད་འདོད་པ་ལ་སོགས་པའི་འདུ་འཛིའི་གཏམ་ལ། ཆགས་སེམས་དང་
བརྗེད་པ་གང་རུང་གིས་ཉན་པ་དང་སྨྲ་བ་གང་རུང་གིས་དུས་ཡོལ་བ་སྔ་དྲོ་
ལས་ཕྱི་དྲོ་དང་དེ་ལས་སྲོད་ཐལ་བ་སོགས་བྱེད་ན་ཆགས་པས་བྲེ་མོའི་གཏམ་
ལ་བརྟེན་པའི་ཉེས་བྱས། ཉེས་མེད་དྲན་པ་ལ་གནས་བཞིན་དུ་ཕ་རོལ་པོའི་
ངོར་སྐད་ཅིག་ཙམ་དང༌། མཚར་གཏམ་འདྲི་བ་དང་ཉན་པ་ཙམ་མོ། །འདི་
གསུམ་ནི་བརྩོན་འགྲུས་ཀྱི་མི་མཐུན་ཕྱོགས་སོ། །
༈ ལྔ་བ་ བསམ་ གཏན་གྱི་མི་ མཐུན་ ཕྱོགས་ ལ།
༢༤ སེམས་མཉམ་པར་འཇོག་པར་འདོད་པ་ལ། མནར་སེམས་དང་ང་རྒྱལ་
གྱི་སེམས་སམ་སྙོམས་ལས་དང་ལེ་ལོའི་དབང་གིས། ཏིང་ངེ་འཛིན་གྱི་གདམས་
ངག་གཞན་ལ་ནོད་དུ་མི་འགྲོ་ན་ཏིང་ངེ་འཛིན་གྱི་དོན་མི་འཚོལ་བའི་ཉེས་བྱས།
ཉེས་མེད་ན་སྟེ་མི་ནུས་པ་དང་། གདམས་ངག་ལོག་པ་བྱུང་དོགས་པ་དང༌།
མང་ཐོས་མི་དགོས་པ་གསུམ། ༢༥ བསམ་གཏན་ལ་གེགས་བྱེད་པའི་སྒྲིབ་
པ་ལྔ་པོ་རྒོད་འགྱོད་གཉིས། གནོད་སེམས། གཉིད་རྨུགས་གཉིས། འདོད་
པ་ལ་འདུན་པ། ཐེ་ཚོམ་ལྔ་བོ་གང་རུང་བྱུང་བ་དང་དུ་ལེན་ཞིང་སེལ་བར་མི་
བྱེད་ན་བསམ་གཏན་གྱི་སྒྲིབ་པ་སྤོང་བར་མི་བྱེད་པའི་ཉེས་བྱས་ཉོན་མོངས་
ཅན་ནོ། །དེ་སྤང་བའི་འདུན་པ་བསྐྱེད་པ་སོགས་ལ་ཉེས་མེད་དོ། །༢༦ དེ་དག་
1 1 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྤྱོད་ཚུལ་ལ་གཉེན་པོས་སྦྱོང་ཚུལ་གསུམ་ལས་ཆོས་ཀྱི་དབང་དུ་བྱས་པའི་
འདུན་པའི་གཉེན་པོར་མི་སྡུག་པ་སོགས་བསྒོམ་པ། བདག་གི་དབང་དུ་བྱས་
ཏེ་ངོ་ཚ་ཤེས་པ་དང༌། འཇིག་རྟེན་གྱི་དབང་དུ་བྱས་ཏེ་ཁྲེལ་ཡོད་བསྒོམ་པ་
དང་གསུམ། སྤྱོད་ལམ་གྱིས་སྦྱོང་བ་ནི། གཉིད་རྨུགས་ལ་ནི་ལངས་ཏེ་འཆག་
པས་སྦྱོང་ལ། གཞན་བཞི་ནི་སྐྱིལ་ཀྲུང་བཅས་ཏེ་དྲན་པ་ཕྱོགས་པར་བྱས་
པས་སོ། །བསམ་གཏན་རྒྱུད་ལ་སྐྱེས་ཚེ་དེའི་དགའ་བདེ་སོགས་ལ་སྲིད་ཅིང་
རོ་མྱོང་བ་ལ་ཡོན་ཏན་དུ་བལྟ་ན་བསམ་གཏན་རོ་ལ་ཡོན་ཏན་དུ་བལྟ་བའི་
ཉེས་བྱས་ཉོན་མོངས་ཅན་ནོ། །དེ་སྤང་ཕྱིར་འདུན་པ་བསྐྱེད་པ་སོགས་ལ་ཉེས་
པ་མེད་དོ། །འདི་གསུམ་པོ་ནི་བསམ་གཏན་གྱི་མི་མཐུན་ཕྱོགས་ཡིན་པའོ། །
༈ དྲུག་པ་ཤེས་རབ་ཀྱི་མི་མཐུན་ཕྱོགས་ལ།
༢༧ ཉན་ཐོས་ཀྱི་སྡེ་སྣོད་ཉན་པ་ཚིག་དོན་བཟུང་བ་བསླབ་པ་སོགས། ཐེག་
དམན་ལ་དགོས་ཀྱང་བྱང་སེམས་ལ་དགོས་པ་མེད་དོ་ཞེས་བལྟ་ཞིང་གཞན་
ལ་དེ་སྐད་སྨྲ་ན་ཉན་ཐོས་ཐེག་པ་སྤོང་བར་བྱེད་པའི་ཉེས་བྱས་ཉོན་མོངས་ཅན་
ནོ། །ཐེག་ཆེན་ཐེག་དམན་དུ་མི་ལྟུང་བ་དང༌། ཐེག་ཆེན་ལ་འདུན་པའི་ཕྱིར་
སྨྲ་ན་ཉེས་མེད་དོ། །༢༨ བྱང་སེམས་ཀྱི་སྡེ་སྣོད་ལ་བརྩོན་པར་བྱར་ཡོད་
བཞིན་དུ་དེ་ཡལ་བར་དོར་ནས་ཉན་ཐོས་ཀྱི་སྡེ་སྣོད་ལ་བརྩོན་པར་བྱེད་ན་
རང་ཚུལ་ཡོད་བཞིན་དེ་ལ་བརྩོན་པའི་ཉེས་བྱས་ཉོན་མོངས་ཅན་ནོ། །ཐེག་
ཆེན་ལ་བརྩོན་པ་མ་བཏང་བས་དེ་ལ་སློབ་ན་ཉེས་པ་མེད་དོ། །༢༩ སངས་
རྒྱས་ཀྱི་གསུང་རབ་ལ་བརྩོན་པ་བྱར་ཡོད་བཞིན་དུ་དེ་མ་བྱས་པར་མུ་སྟེགས་
1 16



སྡོམ་གསུམ་བདུད་རྩིའི་ཆུ་གཏེར།
ཀྱི་བསྟན་བཅོས་ལ་བརྩོན་པར་བྱེད་ན་བརྩོན་མིན་ཕྱི་རོལ་བའི་བསྟན་བཅོས་
བརྩོན་པའི་ཉེས་བྱས་ཉོན་མོངས་ཅན་ནོ། །ཡིད་གཞུང་བ་སོགས་ཀྱིས་སངས་
རྒྱས་ཀྱི་གསུང་རབ་ལ་བློ་མི་འགྱུར་ལ། ཕྱི་རོལ་བའི་བསྟན་བཅོས་ལས་ཉིས་
འགྱུར་ཉིན་གཅིག་བཞིན་སངས་རྒྱས་ཀྱི་གསུང་རབ་ལ་བརྩོན་ན་ཕྱི་རོལ་
བའི་གཞུང་ལ་བརྩོན་པ་ ཉེས་མེད་ ཡིན་ནོ། །༣༠ དགོས་ དབང་ གིས་མུ་
སྟེགས་པའི་བསྟན་བཅོས་ལ་བརྩོན་དགོས་པ་ཡོད་ཀྱང་། ཐོག་མཐའ་བར་
གསུམ་དུ་དགའ་ཞིང་འཇུག་པར་བྱེད་ན་བརྩོན་པར་བྱས་ཀྱང་དེ་ལ་དགའ་
བའི་ཉེས་བྱས་ཉོན་མོངས་ཅན་ནོ། །མི་འདོད་བཞིན་ དགོས་དབང་གིས་
འཇུག་ན་ཉེས་མེད་དོ། །༣༡ བྱང་སེམས་ཀྱི་སྡེ་སྣོད་ལས་ཟབ་རྒྱས་གང་རུང་
སྟོན་པའི་ཕྱོགས་ལ། འདི་བརྗོད་བྱའམ་རྗོད་བྱེད་དམ་བྱེད་པ་པོ་དམན་ཞེས་
པའམ། སེམས་ཅན་གྱི་དོན་དུ་མི་འགྱུར་ཞེས་ཚུལ་མིན་ཡིད་བྱེད་དམ། གཞན་
གྱི་ཁ་ཕྱིར་རྗེས་སུ་ཞུགས་ནས་སྐུར་བ་བཏབ་ན་ཐེག་ཆེན་སྤོང་བའི་ཉེས་བྱས་
ཉོན་མོངས་ཅན་ནོ། །དེ་ལས་སེམས་བསྲུང་ཚུལ་ནི། དེ་ལ་མོས་པ་མ་སྐྱེས་
ཀྱང་བཏང་སྙོམས་སུ་བཞག་ན་ཉེས་མེད་དོ། །༣༢ ང་རྒྱལ་ལམ་ཁོང་ཁྲོས་
བདག་བསྟོད་གཞན་སྨོད་གང་རུང་གཞན་ལ་བརྗོད་ན་བདག་བསྟོད་གཞན་
སྨོད་ཀྱི་ཉེས་བྱས་ཉོན་མོངས་ཅན་ནོ། །ཉེས་མེད་ནི་བསྟན་པ་གནས་ཕྱིར་མུ་
སྟེགས་ཅན་ཟིལ་གྱིས་གནོན་པ་དང༌་། ཐབས་དེས་གཞན་འདུལ་འདོད་དང་།
གཞན་མ་དད་པ་དད་ཕྱིར་སོགས་གསུམ། ༣༣ ང་རྒྱལ་སོགས་དང་ལེ་ལོ་
སོགས་ཀྱི་དབང་གིས་གཞན་ཆོས་འཆད་པ་དང་ཆོས་ཀྱི་འབེལ་གཏམ་སོགས་
1 17



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལ་མི་འགྲོ་ན་ཆོས་ཀྱི་དོན་དུ་མི་འགྲོ་བའི་ཉེས་བྱས། ཉེས་མེད་མ་ཚོར་བ་དང་།
ལོག་པར་སྟོན་དགོས་པ་སོགས་དང༌། རྟག་ཏུ་ཏིང་ངེ་འཛིན་སྒྲུབ་པ་དང་།
ཤེས་རབ་ཞན་པ་སོགས་དང༌། རང་ལ་ཆོས་སྨྲ་བའི་བླ་མའི་སེམས་མི་དགའ་
བ་བསྲུང་བའོ། །༣ རང་ལ་ཆོས་སྟོན་པའི་གང་ཟག་ལ་སྟོན་པའི་འདུ་ཤེས་
མི་སྐྱེད་པ་དང༌། ཁྱད་གསོད་ཀྱིས་བཀུར་སྟི་མི་བྱེད་ལ། སྨ་འབེབས་པས་
འཕྱ་ཞིང་། ཚིག་རྩུབ་སོགས་སྨྲ་བས་བསྟིང་བར་བྱེད་པ་དང༌། ཚིག་ལེགས་
པ་རྟོན་གྱི་དོན་ལ་མི་རྟོན་ན་དེ་ལ་སྨོད་དང་ཡི་གེ་རྟོན་པའི་ཉེས་བྱས་ཉོན་
མོངས་ཅན་ནོ། །འདི་བརྒྱད་ནི་ཤེས་རབ་ཀྱི་མི་མཐུན་ཕྱོགས་བརྒྱད་ཡིན་ལ།
དགེ་བ་ཆོས་སྡུད་ཀྱི་ཕྱིན་དྲུག་གི་མི་མཐུན་ཕྱོགས་ཀྱི་ཉེས་བྱས་སོ་བཞིའོ། །
༈ གཉིས་པ་སེམས་ཅན་དོན་བྱེད་ཀྱི་མི་མཐུན་ཕྱོགས་ལ་
དོན་བྱ་བའི་ཡུལ་སྤྱི་དང་། བྱེ་བྲག་དང་འབྲེལ་བ་གཉིས་ལས། ༣༥ དང་པོ་
ལ་དོན་མི་སྒྲུབ་པ་ནི། བྱ་བ་ཡིན་མིན་སེམས་པ། བྱ་བའི་ཁུར་འཛིན་པ།
ལམ་དུ་འགྲོ་བ། སྐད་སློབ་པ། ལས་མཐའ་བཟང་པོ་ལ་སྦྱོར་བ། ལོངས་
སྤྱོད་བསྲུང་བ། མཁོན་སྤྱོད་པ། དགའ་སྟོན་དུས་ངེས་པའི་བསོད་ནམས་ཀྱི་
ལས། བསོད་ནམས་བྱ་བ་དུས་མ་ངེས་པའི་བསོད་ནམས་བརྩོན་པ་སྟེ་གྲོགས་
བྱེད་དགོས་པ་བརྒྱད་གང་རུང་ལ་གྲོགས་བྱེད་འོས་པའི་ཚེ་ཁོང་ཁྲོ་སོགས་
དང་ལེ་ལོ་སོགས་ཀྱི་དབང་གིས་གྲོགས་སུ་མི་འགྲོ་ན་དགོས་པའི་གྲོགས་སུ་
མི་འགྲོ་བའི་ཉེས་བྱས། རྟེན། བྱ་བ། ཡུལ། དགོས་པའི་སྒོ་ནས་ཉེས་མེད་
1 1 8



སྡོམ་གསུམ་བདུད་རྩིའི་ཆུ་གཏེར།
བཞི། ༣༦ སྡུག་བསྔལ་ གྱི་བྱེ་བྲག་མི་སེལ་བ་ནི། ནད་པ་ལ་ནད་གཡོག་
སོགས་བྱེད་འོས་པའི་ཚེ་ཁོང་ཁྲོ་སོགས་དང་ལེ་ལོ་སོགས་ཀྱི་དབང་གིས་རིམ་
གྲོ་དང་བསྙེན་བཀུར་མི་བྱེད་ན་ནད་པའི་རིམ་གྲོ་བྱ་བ་སྤོང་བའི་ཉེས་བྱས།
ཉེས་མེད་ནི་རྟེན་དང༌། ཡུལ་དང༌། དགོས་པའི་སྒོ་ནས་གསུམ། ༣༧ སྡུག་
བསྔལ་གྱི་སྤྱི་མི་སེལ་བ་ནི། ལོང་བ། འོན་པ། ཡན་ལག་མེད་པ། ལམ་གྱིས་
ངལ་བ། སྒྲིབ་པ་ལྔའི་སྡུག་བསྔལ་བ། གནོད་སེམས་སོགས་རྣམ་རྟོག་གི་སྡུག་
བསྔལ་བ། གཞན་གྱིས་དམའ་ཕབ་པའི་སྡུག་བསྔལ་བ་སྟེ་བདུན་པོ་གང་རུང་
ཁོང་ཁྲོ་སོགས་དང་ལེ་ལོ་སོགས་ཀྱི་དབང་གིས་སེལ་བའི་ཐབས་མི་བྱེད་ན་
སྡུག་བསྔལ་སེལ་བར་མི་བྱེད་པའི་ཉེས་བྱས། ཉེས་མེད་སྔ་མ་དང་འདྲའོ། །
༣༨ སྡུག་བསྔལ་གྱི་རྒྱུ་མི་སེལ་བ་ནི། ཚེ་འདི་དང་ཕྱི་མའི་དོན་ལ་ཚུལ་བཞིན་
མ་ཡིན་པར་ཞུགས་པའི་སེམས་ཅན་མཐོང་བ་ན་ཁོང་ཁྲོ་སོགས་དང་ལེ་ལོ་
སོགས་ཀྱི་དབང་གིས་སྐྱོན་མེད་པའི་རིགས་པ་དང་ཇི་ལྟར་འཚམས་པ་ཚུལ་
བཞིན་མི་སྟོན་ན་བག་མེད་པ་ལ་རིགས་པ་སྟོན་པའི་ཉེས་བྱས། ཉེས་མེད་ནི་
རྟེན་དང་ཡུལ་དང་དགོས་པའི་སྒོ་ནས་གསུམ། ༣༩ དོན་བྱ་བའི་ཡུལ་བྱེ་
བྲག་དང་འབྲེལ་བ་གཉིས་ལས། དང་པོ་ཕན་མི་འདོགས་པ་ལ་ཕན་བཏགས་
པ་ལ་ལོག་པར་སྒྲུབ་པ་ནི། རང་ལ་ཕན་བཏགས་པའི་གང་ཟག་ལ་མནར་
སེམས་སམ་ལེ་ལོ་སོགས་ཀྱི་དབང་གིས་ཕན་ལན་ཆུང་ངུ་ཙམ་ཡང་མི་བྱེད་
ན་ བྱས་ལ་ ལན་དུ་ ཕན་ མི་ འདོགས་པའི་ཉེས་བྱས། ཉེས་མེད་རྟེན་དང༌།
དགོས་པ་དང༌། ཡུལ་གྱིས་གསུམ། ༤༠ ཡིད་མི་བདེ་བ་ལ་ལོག་པར་སྒྲུབ་
1 19



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པ་ནི། གཞན་ཉེ་དུའམ་ལོངས་སྤྱོད་དང་བྲལ་བའི་མྱ་ངན་བྱུང་བའི་སེམས་ཅན་
ལ་མནར་སེམས་དང་ལེ་ལོ་སོགས་ཀྱི་དབང་གིས་མྱ་ངན་དེ་སེལ་བའི་ཐབས་
མི་བྱེད་ན་གཞན་གྱི་མྱ་ངན་སེལ་བར་མི་བྱེད་པའི་ཉེས་བྱས། ཉེས་མེད་སྔ་
མ་དང་འདྲའོ། །༤༡ བཀྲེན་པ་ལ་ལོག་པར་སྒྲུབ་པ་ནི། ཟས་སྐོམ་སོགས་
སློང་བ་པོ་ལ་སྟེར་འོས་བཞིན་དུ་མནར་སེམས་དང་ལེ་ལོ་སོགས་ཀྱི་དབང་
གིས་མ་བྱིན་ན་ནོར་འདོད་པ་ལ་སྦྱིན་པར་མི་བྱེད་པའི་ཉེས་བྱས། རྟེན།
དངོས་པོ། དགོས་ པའི་ སྒོ་ནས་ཉེས་མེད་གསུམ། ༤༢ རང་གི་འཁོར་ལ་
ལོག་པར་སྒྲུབ་པ་ནི། རང་གི་འཁོར་བསྡུས་པ་ལ་གདམས་ངག་སྟོན་འོས་
ཤིང་། བྲམ་ཟེ་ཁྱིམ་བདག་དད་པ་ཅན་ལས་ཟས་གོས་སོགས་ཡོ་བྱད་རྣམས་
ཆོས་བཞིན་དུ་འཚོལ་ནུས་བཞིན་དུ་མནར་ སེམས་དང་ལེ་ལོ་སོགས་ཀྱི་
དབང་གིས་མི་སྟོན་ཅིང་། འཚོལ་བར་མི་བྱེད་ན་འཁོར་རྣམས་ཀྱི་དོན་མི་བྱེད་
པའི་ཉེས་བྱས། རྟེན་དང༌། དགོས་ པ་དང༌། ཡུལ་ གྱིས་ ཉེས་མེད་གསུམ།
༤༣ མཐུན་པར་བྱ་བ་ལ་ལོག་སྒྲུབ་ནི། གཞན་གྱི་སེམས་དང་མཐུན་པར་
བྱས་ན་དོན་དུ་འགྱུར་བཞིན་དུ་མནར་སེམས་དང་ལེ་ལོ་སོགས་ཀྱི་དབང་གིས་
སེམས་དང་མཐུན་པར་མི་བྱེད་ན་གཞན་གྱི་བློ་དང་མཐུན་པར་མི་འཇུག་པའི་
ཉེས་བྱས། ཉེས་མེད་རྟེན་དང་དགོས་པས་གཉིས་སོ། །༤༤ ཡོན་ཏན་ཅན་
ལ་ལོག་པར་སྒྲུབ་པ་ནི། གཞན་ཡོན་ཏན་ཅན་གྱི་ཡོན་ཏན་དང་དད་པ་སོགས་
ཀྱི་བསྔགས་པ་བརྗོད་འོས་ཤིང༌། ལེགས་པར་སྨྲ་བ་ལ་ལེགས་སོ་སྟེར་ནུས་
བཞིན་དུ། མནར་སེམས་དང་ལེ་ལོ་སོགས་ཀྱི་དབང་གིས་བསྔགས་པ་མི་
1 2 0



སྡོམ་གསུམ་བདུད་རྩིའི་ཆུ་གཏེར།
བརྗོད་པ་དང༌། ལེགས་སོ་མི་སྟེར་ན་ཡོན་ཏན་བསྔགས་པ་བརྗོད་པར་མི་བྱེད་
པའི་ཉེས་བྱས། ཉེས་མེད་རྟེན་ཡུལ་བརྗོད་བྱ་དགོས་པའི་སྒོ་ནས་བཞི། གཉིས་
པ་ཚར་ མི་གཅོད་པ་ལ། ༤༥ ཆོས་ མིན་ སྤྱོད་པ་དབང་ དུ་མི་བྱེད་པ་ནི།
སེམས་ཅན་དམའ་དབབ་པ་དང༌། ཆད་པས་བཅད་པ་དང༌། བསྐྲད་པར་
རིགས་པ་རྣམས་ཉོན་མོངས་སམ་ལེ་ལོ་སོགས་ཀྱི་དབང་གིས་དེ་དང་དེ་མི་
བྱེད་ན་རྐྱེན་དུ་འཚམ་བར་ཚར་མི་གཅོད་པའི་ཉེས་བྱས། ཉེས་མེད་རྟེན་དང་
ཡུལ་དང་དགོས་པའི་སྒོ་ནས་གསུམ། ༤༦ བསྟན་པ་ལ་འགྲས་པ་སོགས་
དབང་དུ་མི་བྱེད་པ་ནི། རང་ཉིད་རྫུ་འཕྲུལ་དང་། མཐུ་སྣ་ཚོགས་དང་ལྡན་ན།
སྐྲག་པར་དང་། འདུན་པར་དང༌། སྡོམ་པ་དང་མི་ལྡན་པ་ལ་དད་པས་བྱིན་
པ་སྤོང་བ་སོགས་བྱེད་རིགས་པ་ལ། སྐྲག་པ་སོགས་མི་བྱེད་ན་རྫུ་འཕྲུལ་
བསྡིགས་ པ་ སོགས་ མི་ བྱེད་པའི་ ཉེས་ བྱས་ཉོན་མོངས་ཅན་མིན་པའོ། །
རྫུ་འཕྲུལ་ལ་སྐུར་བའི་མུ་སྟེགས་ཅན་སོགས་ལ་མ་བསྟན་ཀྱང་ཉེས་མེད་དོ། །
དེ་དག་ནི་སེམས་ཅན་དོན་བྱེད་ལས་ཉམས་པའི་ཉེས་བྱས་བཅུ་གཉིས་ཏེ་སྡོམ་
ན་ཉེས་བྱས་ཞེ་དྲུག་ཡིན་པའོ། །
༈ ཡང་ཉེས་བྱས་ཞེ་དྲུག་ལས་གཞན་པའི་སྨོན་སེམས་ཀྱི་
བསླབ་བྱ་དང་འགལ་བའི་ཉེས་བྱས་ནི། གཞན་ལ་ཆོས་དང་ཟང་ཟིང་གིས་
སྐྱོང་འོས་པ་དག་མི་སྐྱོང་བ་དང༌། གཞན་གྱིས་གནོད་པ་བྱས་པ་ལ་འཁོན་དུ་
འཛིན་ཅིང་རིས་སུ་བཅད་ནས་ཆགས་སྡང་བྱེད་པ་དང་། དམ་པ་མི་བསྟེན་ཅིང་
ཐོས་བསམ་བྱེད་པ་དོར་བ་དང་། ཟས་གོས་སོགས་ལོངས་སྤྱོད་ཚེ་གཞན་དོན་
1 2 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གྱི་བསམ་པས་མ་ཟིན་པ་དང༌། དགེ་རྩ་ཀུན་ལ་སེམས་བསྐྱེད་ཀྱིས་ཟིན་
པར་མ་བྱས་ན་ཉེས་བྱས་གསུངས་པས་དེ་རྣམས་བསྲུང་བར་བྱ་བའོ། །
༈ སྨོན་སེམས་ཀྱི་བསླབ་བྱ་བརྒྱད་ལས།
ཚེ་འདིར་སེམས་བསྐྱེད་མི་ཉམས་ཤིང་འཕེལ་བའི་ཐབས་བཞི་ནི། སེམས་
བསྐྱེད་ཀྱི་ཕན་ཡོན་དྲན་པ་དང༌། ཉིན་མཚན་ལན་དྲུག་ཏུ་སེམས་བསྐྱེད་པ་
དང༌། སེམས་ཅན་བློས་མི་སྤོང་བ་དང༌། བསོད་ནམས་དང་ཡེ་ཤེས་ཀྱི་ཚོགས་
བསགས་པ་དང་བཞིའོ། །སེམས་ཅན་བློས་མི་སྤོང་བ་ནི། ལམ་རིམ་བདུད་
རྩིའི་ཉིང་ཁུ་ལས། སེམས་ཅན་ བློས་མི་ སྤོང་བ་ལ་ གཉིས་ ཡོད། ཁྱུ་ རིལ་
དུ་བློས་སྤོང་བ་དང༌། སྒོ་ཐད་དུ་བློས་སྤོང་བའོ། །དང་པོ་ནི་ཆོས་ལ་འཇུག་
པའི་བློ་ལོག་པ་སྟེ་ངས་རང་དོན་གཞན་དོན་གང་ཡང་མི་ཡོང་འཇིག་རྟེན་ཕལ་
བར་བྱ་སྙམ་པ་དང༌། ཐེག་ཆེན་ལ་བློ་ལོག་པ་སྟེ་སེམས་ཅན་གྱི་དོན་སྒྲུབ་མི་
ནུས་པས་བདག་ཉན་རང་གི་ཐེག་པར་སེམས་བསྐྱེད་དགོས་སྙམ་པ་ལྟ་བུ་
ཡིན། སྒོ་ཐད་དུ་བློས་སྤངས་པ་ནི། རང་དང་འགལ་བ་ཁ་ཅིག་ཁྱོད་ལ་ཕན་
ཐོགས་པའི་དུས་བྱུང་ཀྱང་གནས་སྐབས་མཐར་ཐུག་གང་ལ་ལྟོས་ཀྱང་ཕན་
མི་འདོགས་སྙམ་དུ་སྙིང་བརྩེ་ལྷན་གྱིས་བྲལ་བ་དེ་ཡིན། དེ་ལྟར་ཁྱུ་རིལ་གྱི་
བློས་སྤངས་སམ་སྒོ་ཐད་ཀྱི་བློས་སྤངས་ཀྱང་རུང་སྟེ་གཉེན་པོས་མ་སླེབ་པར་
ཐུན་ཚོད་གཅིག་འདས་ན་སེམས་བསྐྱེད་གཏོང་བ་ཡིན་པར་འདུག ཅེས་གསུངས་
སོ། །སྐྱེ་བ་ཀུན་ཏུ་སེམས་བསྐྱེད་དང་མི་འབྲལ་བའི་རྒྱུ་བཞི་ནི། ལྷན་ཐབས་
འོད་བརྒྱ་འབར་བ་ལས། གནས་སྐབས་སུ་སྐྱེ་བ་ཐམས་ཅད་དུ་བྱང་ཆུབ་ཀྱི་
1 2 2



སྡོམ་གསུམ་བདུད་རྩིའི་ཆུ་གཏེར།
སེམས་མི་བརྗེད་པའི་རྒྱུ་ནི། དཀར་ཆོས་བཞི་ལ་བསླབ། བརྗེད་པའི་རྒྱུ་ནག་
པོའི་ཆོས་བཞི་སྤོང་། དེ་ཡང་ནག་པོ་རེའི་གཉེན་པོར་དཀར་པོ་རེ་འབྱུང་སྟེ།
ཟུང་བཞི་ཡ་བརྒྱད་ཀྱི་བསླབ་བྱ་ཟེར། དཀར་ཆོས་བཞི་ལ་བསླབས་ན། ནག་
པོ་བཞི་སྤོང་བ་དེའི་ཁོངས་སུ་འདུས་པས་ལོགས་ན་མེད། ཅེས་གསུངས་པ་
ལྟར་ནག་ཆོས་བཞི་སྤོང་ཞིང་དཀར་ཆོས་བཞི་ལ་བསླབ་ཚུལ། མཁན་པོ་
སོགས་མཆོད་འོས་ལ་དེར་ཤེས་བཞིན་དུ་རྫུན་གྱིས་དབུ་བསྐོར་བ་ནག་ཆོས་ཀྱི་
གཉེན་པོར། སེམས་ ཅན་ ཀུན་ ལ་ བཞད་གད་ ཀྱི་ ཕྱིར་ སོགས་ ཤེས་བཞིན་
དུ་རྫུན་མི་སྨྲ་བའི་དཀར་ཆོས་ཏེ་ཟུང་གཅིག བྱང་སེམས་ལ་ཁོང་ཁྲོས་མི་སྙན་
པར་བརྗོད་པ་ནག་ཆོས་ཀྱི་གཉེན་པོར། བྱང་ཆུབ་སེམས་དཔའ་ཐམས་ཅད་
ལ་བསྟོད་པར་བྱེད་དཀར་པོའི་ཆོས་ཏེ་ཟུང་གཉིས། གཞན་འགྱོད་པའི་གནས་
མ་ཡིན་པ་དགེ་བ་བྱེད་པ་ལ་འགྱོད་པ་བསྐྱེད་པ་ནག་པོའི་ཆོས་ཀྱི་གཉེན་པོར།
རང་གིས་ཅི་ནུས་ཅི་ལྕོགས་ཀྱིས་སེམས་ཅན་འབྲེལ་ཡོད་ཐམས་ཅད་ཐེག་པ་
གསུམ་གྱི་དགེ་བ་ལ་འགོད་པ་དཀར་ཆོས་ཏེ་ཟུང་གསུམ། སེམས་ཅན་གང་
ཡང་རུང་བ་ལ་ལྷག་བསམ་མིན་པའི་གཡོ་སྒྱུ་བྱེད་པ་ནག་ཆོས་ཀྱི་གཉེན་པོར།
སེམས་ཅན་ཀུན་ལ་གཡོ་སྒྱུ་མེད་པར་ལྷག་པའི་བསམ་པས་གནས་པ་དཀར་
ཆོས་ཏེ་ཟུང་བཞིའོ། །དེ་ལྟར་བསླབ་པ་བརྒྱད་འཇོག་རིགས་ཏེ། ལམ་རིམ་
བདུད་རྩིའི་ཉིང་ཁུ་ལས། ཡང་སེམས་བསྐྱེད་པའི་ཕན་ཡོན་དྲན་པ་དང་ཉིན་
མཚན་དུས་དྲུག་ཏུ་སེམས་བསྐྱེད་ལེན་པ་ཡང་བསླབ་བྱར་བསྡུས་ཏེ། སེམས་
ཅན་མི་སྤོང་བ་དང༌། ཚོགས་གཉིས་ལ་བསླབ་པ། ཟུང་བཞི་རེ་རེ་སྟེ་བསླབ་
1 2 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བྱ་བརྒྱད་ཟེར་བའང་ཡོད་པས་ཇི་ལྟར་འོས་པར་སྦྱར་བར་བྱའོ། །ཞེས་གསུངས་
སོ། །བསླབ་བྱ་འདི་རྣམས་ལ་སློབ་པར་འདོད་པའི་བསམ་པ་དང་། བྱང་ཆུབ་
འདོད་པའི་བསམ་པ་དང་། སེམས་ཅན་གྱི་དོན་བྱ་བའི་བསམ་པ་ཕུན་སུམ་
ཚོགས་པ་གསུམ་གྱིས་བསླབ་པ་ལ་སྙིང་ཐག་པ་ནས་གུས་པར་བྱས་ཏེ་ཇི་ལྟར་
བཅས་པ་ལས་མི་འདའ་བར་བསླབ་པར་བྱའོ། །
། གསུམ་པ་ཉམས་ན་ཕྱིར་བཅོས་པའི་ཚུལ་ནི།
ཀུན་དཀྲིས་ཆེན་པོ་ཚང་བའི་རྩ་ལྟུང་དང་། སེམས་འདོར་དང་། ལོག་ལྟའི་རྩ་
ལྟུང་གང་བྱུང་ན་སྡོམ་པ་སླར་བླངས་དགོས་ལ། ཟག་འབྲིང་ནི་གང་ཟག་
གསུམ་དང་། ཟག་པ་ཆུང་ངུ་དང་ཉེས་བྱས་ཞེ་དྲུག་སོགས་གང་ཟག་གཅིག་
གི་མདུན་དུ་བཤགས་པར་བྱ་ལ། བཤགས་ཡུལ། སོ་ཐར་བྱང་སེམས་གང་
རུང་གི་སྡོམ་པ་དང་ལྡན་པ། ངག་གི་རིག་བྱེད་ཀྱི་ཚིག་དོན་ཁོང་དུ་ཆུད་ཅིང་
འཛིན་ནུས་པ། བྱང་སྡོམ་མི་ལྡན་པ་ལ་དགེ་སློང་ཕ་མ་དགོས་ཤིང༌། རྟེན་
རབ་བྱུང་ཡིན་ན་བཤགས་ཡུལ་རབ་བྱུང་ཡོད་ན་བྱང་སེམས་ཁྱིམ་པ་མི་རུང་
ངོ༌། །རྟེན་གྱིས་ཕྱག་བྱས་དམའ་བའི་ཕྱོགས་སུ་ཙོག་བུར་འདུག་སྟེ་ཐལ་མོ་
སྦྱར་ནས་བྱའོ། །དེ་མིན་ན་རྒྱལ་བ་སྲས་བཅས་ཀྱི་མདུན་དུ་བཤགས་པར་
མོས་ཏེ། རྟེན་གྱི་དྲུང་དུ་བཤགས་པར་བྱ་ལ། དེ་ཡང་སྐྱབས་འགྲོ། སེམས་
བསྐྱེད། ལྟུང་བཤགས། སྤྱི་བཤགས། རྡོར་སེམས་བསྒོམ་བཟླས་སོགས་ཀྱི་
སྒོ་ ནས་ བཤགས་ པར་ བྱའོ། །ཆོ་ ག་ ནི་ གཞན་ ལས་ ཤེས་ པར་ བྱའོ། །
༈ བཞི་བ་བསྲུང་བའི་ཕན་ཡོན་ནི།
1 2 4



སྡོམ་གསུམ་བདུད་རྩིའི་ཆུ་གཏེར།
གནས་སྐབས་ཀྱི་ཕན་ཡོན་འདི་ཕྱི་གཉིས་ཀར་རྒྱལ་བ་སྲས་བཅས་ཀྱིས་བུ་
ལྟར་དགོངས་པས་དགེ་བའི་ཆོས་མི་ཉམས་ཤིང་འཕེལ་བ་དང༌། ཚེ་འདིར་
མཆོག་ཏུ་དགའ་བ་དང་ལྡན་པའི་འཆི་བའི་དུས་བྱེད་པ་དང༌། ཚུལ་ཁྲིམས་
ཀྱི་ཕུང་པོ་ཚད་མེད་པ་དང་ལྡན་པས་ངན་སོང་གི་འཇིགས་པ་མེད་ཅིང་། རྒྱལ་
བ་སྲས་བཅས་དང་འཕྲད་པ་ཡིད་ལ་བྱེད་པ་དང༌། ཕྱི་མར་རང་དང་ལྟ་སྤྱོད་
མཚུངས་པའི་བྱང་སེམས་དང་དེ་ལས་ལྷག་པའི་དགེ་བའི་བཤེས་གཉེན་
གནས་པའི་ཞིང་དུ་སྐྱེ་བ་དང་། རང་འཁྲུངས་ཀྱི་ཚུལ་ཁྲིམས་དང་ལྡན་པར་
འགྱུར་བ་སོགས་དང༌། མཐར་ཐུག་གི་ཕན་ཡོན་འདི་ལ་བརྟེན་ནས་ཚུལ་
ཁྲིམས་ཀྱི་ཕར་ཕྱིན་ཡོངས་སུ་རྫོགས་ཏེ་བླ་ན་མེད་པའི་བྱང་ཆུབ་ཏུ་འཚང་རྒྱ་
བར་འགྱུར་རོ། །
༈ གསུམ་པ་སྔགས་ཀྱི་སྡོམ་པའི་བསླབ་བྱ་
ལ་གསང་སྔགས་ཀྱི་སྡོམ་པ་མ་ཐོབ་པ་ཐོབ་པར་བྱེད་པའི་ཐབས། ཐོབ་པ་མི་
ཉམས་པ་བསྲུང་བའི་ཚུལ། ཉམས་ན་ཕྱིར་བཅོས་པའི་ཚུལ། སྡོམ་པ་བསྲུང་བའི་
ཕན་ཡོན་དང་བཞི། དང་པོ་ནི། སྤྱིར་གསང་སྔགས་ཀྱི་ལམ་ཉམས་སུ་ལེན་པ་ལ།
ལམ་ཐུན་མོང་བ་དག་ལ་སྦྱངས་བ་སྔོན་དུ་སོང་བའི་སྒོ་ནས་རྒྱུད་ལེགས་
པར་ སྦྱངས་ ཏེ། སྔགས་ ལ་ མོས་ པ་ བརྟན་ པོ་ དང༌ ལྡན་ པའི་ སློབ་ མས།
རྡོ་རྗེ་སློབ་དཔོན་དབང་བསྐུར་གྱི་ཆོ་ག་ལ་མཁས་པ། དམ་ཚིག་དང་སྡོམ་པ་ལ་
གནས་པ། ལྷ་རང་རང་གི་བསྙེན་པ་སོང་བ་སྟེ་ཁྱད་པར་གསུམ་དང་ལྡན་པ་ལས།
1 2 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བྱ་ རྒྱུད་ ལ་ ཆུ་ དང༌ ཅོད་ པན་ གྱི་ དབང་ དང༌ ། སྦྱོང་ རྒྱུད་ ལ་ རིག་ པའི་
དབང་ལྔ་ཙམ་བླངས་ནས་བྱང་སྡོམ་དང་དམ་ཚིག་རྣམས་བསྲུང་དགོས་ལ་
སྔགས་སྡོམ་ལོགས་སུ་མེད། རྣལ་འབྱོར་རྒྱུད་ལའང་རིག་པའི་དབང་ཙམ་
ལེན་ན་སྔགས་སྡོམ་མི་དགོས་མོད། རྡོ་རྗེ་སློབ་དཔོན་གྱི་དབང་ལེན་ན་བླ་མ་
སྔགས་སྡོམ་ལ་གནས་པ་ལ། གསོལ་བ་རྩེ་གཅིག་ཏུ་བཏབ་ནས་སྔགས་ཀྱི་
སྡོམ་པ་བླངས་དགོས་པ་བླ་མེད་ལའང་འདྲ་ལ། རིམ་གཉིས་ཡོངས་རྫོགས་
ཉམས་སུ་ལེན་པ་དང༌། བག་ཆགས་འཇོག་ཕྱིར་དབང་བཞི་རྫོགས་པར་
བླངས་པར་བྱའོ། །དེ་ཡང་སྔགས་ཀྱི་སྡོམ་པ་ནི། ངེས་པར་སློབ་དཔོན་གྱི་
དབང་དང་འབྲེལ་བར་ལེན་དགོས་སོ། །སྔགས་ཀྱི་སྡོམ་པ་ནི། སློབ་དཔོན་
གྱི་དབང་འབྲེལ་བའི་ཇི་ལྟར་ཁས་བླང་བའི་དམ་ཚིག་རྣམ་པར་དག་པ་རྟག་
ཏུ་བསྲུང་བ་དེ་ཡིན་ཏེ། བླང་དོར་རབ་གསལ་ལས། གསང་སྔགས་སྡོམ་པ་
ཇི་ལྟར་ཁས་བླང་བའི། །དམ་ཚིག་རྣམ་དག་རྟག་ཏུ་བསྲུང་བའོ། །ཞེས་སོ། །
གཉིས་པ་ཐོབ་པ་མི་ཉམས་པར་བསྲུང་ཚུལ་ལ་སྔགས་ཀྱི་རྩ་ལྟུང་བཤད་
པ་ དང༌ ། སྦོམ་ པོ་ བཤད་ པ་ དང་ གཉིས། དང༌ པོ་ སྔགས་ ཀྱི་ རྩ་ ལྟུང་
ལ། དཔལ་དུས་ཀྱི་འཁོར་ལོའི་རྒྱུད་ནས་ བསྟན་ པའི་ རྩ་ ལྟུང་ གཙོ་བོར་
བཤད་ནས་ཞར་ལ་རྒྱུད་གཞན་དང་དངོས་ཟིན་མི་འདྲ་བ་རྣམས་ཞར་ལ་
བཤད་པ་ནི། དཔལ་དུས་ཀྱི་འཁོར་ལོ་ལས་བསྟན་པའི་རྩ་ལྟུང་བཅུ་བཞི་
རྒྱུད་ཚིག་དང་སྦྱར་ནས་རྗེ་སྒྲོལ་མགོན་གྱིས་མཛད་པའི་དཀྱིལ་ཆོག་གི་རྣམ་
བཤད་བདུད་རྩིའི་རྒྱ་མཚོ་ལྟར་བཤད་པར་བྱ་སྟེ། གལ་ཏེ་གཡོ་སྒྱུའི་དབང་
1 2 6



སྡོམ་གསུམ་བདུད་རྩིའི་ཆུ་གཏེར།
གིས་ཞེས་སོགས་གསུངས་ཏེ། གཡོ་སྒྱུའི་དབང་གིས་ཞེས་པ་འདི། དོན་གྱི་
མདོ་ཆེན་པོ་འཛིན་པའི་ནུས་པ་ཅན་གྱི་ཚིག་སྟེ། དཀར་ནག་གི་ལས་འབྲས་
དང་ལམ་དང་འབྲས་བུའི་ཆོས་ལ་ཡིད་ཆེས་མེད་པ་དག་ནི། སྔགས་ལ་ཞུགས་
པར་རློམ་ཡང་གཡོ་སྒྱུའི་དབང་གིས་གཞན་གྱི་མཐོང་ངོར་དམ་ཚིག་སྲུང་བ་
ལྟར་བྱེད་པའང་སྲིད་མོད། གཡོ་སྒྱུའི་རང་བཞིན་གྱིས་ལྐོག་ཏུ་མི་དགེ་བ་བཅུ་
བྱེད་པ་སོགས་བག་མེད་དུ་སྤྱོད་པར་འགྱུར་པས། གང་གཡོ་སྒྱུ་དང་ལྡན་
པ་དེ་ལ་མ་གུས་པ་དང་བག་མེད་པ་གཉིས་ཀ་འབྱུང་ལ། དེ་གཉིས་ལས་
གཙོ་བོ་མ་གུས་པ་ཡིན་པས་གསུང་རབ་ལས་ལྟུང་བ་དེ་དང་དེ་བཤད་པ་
ཐོས་ཀྱང་སྐྱོན་དུ་མི་སེམས་པ་ནི་མ་གུས་པ་སྟེ་དེས་ཀུན་ནས་བསླངས་པའི་
རྩ་བའི་ལྟུང་བ་བྱུང་ན་སྟོབས་ཆེ་ཆུང་ཇི་ལྟར་ཡིན་ཡང་། ཤིན་ཏུ་ལྕི་བའི་ཕྱིར་
དམྱལ་བ་བརྒྱད་པོ་གང་རུང་དུ་འགྲོ་བ་སྟེ་ཐེ་ཚོམ་མེད་དོ། །འདི་དག་ལ་
དམྱལ་བ་གཞན་ལས་སྔགས་ཀྱི་དམ་ཚིག་ཉམས་པའི་དམྱལ་བ་པ་རྣམས་
ལྷག་པར་ཤུགས་དྲགས་པའི་སྡུག་བསྔལ་ལོ། །༡ དཔལ་ལྡན་བླ་མའི་ཐུགས་
དཀྲུག་པ་སྟེ་སློབ་དཔོན་དེ་སེམས་ཅན་ལ་ཕན་པར་མཛད་པའི་དོན་ཉམས་
པར་བྱས་པའམ། བླ་མ་དམ་པ་མི་དགྱེས་པར་ཤེས་བཞིན་དུ་ལུས་ངག་
གི་མི་དགེ་བ་ལ་ཞུགས་པ་སོགས་བྱ་བ་མ་ཡིན་པ་བྱས་པ་གང་རུང་གིས་
ཐུགས་མི་མཉེས་པར་བྱས་པ་ལས་བུ་སྟེ་སློབ་མ་རྣམས་ཀྱི་ནི་རྩ་བའི་ལྟུང་བ་
རི་བོང་འཛིན་པར་འགྱུར་བ་སྟེ་དང་པོའོ། །འདི་ལ་བླང་དོར་རབ་གསལ་ལས།
བླ་མའི་མངོན་སུམ་དུ་སྤྱད་པ་དགོས་ཏེ་གཞན་དུ་ན་དང་པོ་དང་གཉིས་ཁྱད་
1 2 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མེད་དུ་འགྱུར་བའི་ཕྱིར། ཞེས་གསུངས་སོ། །དེ་འདྲའི་ཐུགས་དཀྲུག་ཡུལ་
གྱི་བླ་མ་ནི་སྔགས་ཀྱི་ཆོས་འབྲེལ་ཙམ་མ་ཡིན་པར་རང་ལ་ཆོས་འབྲེལ་དངོས་
ཐོབ་ཀྱི་བླ་མ་ཐམས་ཅད་བཟུང་དགོས་ཏེ། ལྷན་ཐབས་འོད་རྒྱ་འབར་བ་ལས།
མདོར་ན་སྡིག་གསོག་པ་པོ་སློབ་མ་ངན་པ་དེ། སྤྱིར་ནས་གསང་སྔགས་ཀྱི་
དབང་བསྐུར་ཞུས་དམ་ཚིག་ཐོབ་པ་ཡིན་ན་ནི། དེས་སྔགས་ཆོས་ཞུས་པ་མ་
ཡིན་ལ། མདོ་ལུགས་ཐེག་པ་ཆེ་ཆུང་གང་ཡིན་ཡང་རུང་སྟེ། དེ་ལྟ་བུ་ཞུས་
པའི་བླ་མ་དེ་ལ་སྡིག་བསགས་ན། སྤྱིར་ཉེས་པ་ཆེ་བ་མ་ཟད་སྔགས་ཀྱི་དམ་
ཚིག་ཀྱང་ཉམས་པ་ཡིན་ཏེ། རྒྱུད་རྣམས་ལས་ཀྱང་སློབ་དཔོན་མི་སྨོད། བླ་
མའི་ཐུགས་མི་དཀྲུག་ཅེས་གསུངས་ཀྱི། རྩ་ལྟུང་དང་པའི་ཡུལ་དུ་རྡོ་རྗེ་སློབ་
དཔོན་ཁོ་ནའི་ངེས་བཟུང་མ་མཛད་པ་མང་བའི་ཕྱིར་རོ། །ཞེས་པ་ནས། དེས་ན་
རྩ་ལྟུང་གི་ཐ་སྙད་ཐོབ་པར་འགྱུར་བ་ལ་ལྟུང་བ་བྱེད་མཁན་རང་ཉིད་སྔགས་
ལ་ཞུགས་པ་ཅིག་དགོས་ཀྱི་ལྟུང་བ་གསོག་པའི་ཡུལ་སྔགས་ཆོས་ཀྱིས་སྦྲེལ་
བ་ཁོ་ན་མི་དགོས་པར་མ་ཟད་སྔགས་པ་ཡིན་ཡང་མི་དགོས་སོ། །ཞེས་སོགས་
གསུངས་པའི་ཕྱིར་རོ། །མཁས་པ་གཞན་གྱིས་རྒྱུད་གཞན་དུ། བླ་མ་དམ་པ་
ལ་སྒོ་གསུམ་གུས་པས་བསྙེན་བཀུར་སོགས་ཀྱིས་ཅི་ཞིག་བྱ་སྙམ་དུ་ཞེ་ཐག་
པ་ནས་བོར་བ། རྡོ་རྗེ་སློབ་དཔོན་སྨོད་པའི་རྩ་ལྟུང་ཡིན་པར་གསུངས་སོ། །
མདོ་སྔགས་ཐམས་ཅད་དུ་བཤེས་གཉེན་བསྟེན་ཚུལ་ལེགས་ན་ལེགས་པའི་
ཡོན་ཏན་ཐམས་ཅད་འབྱུང་ལ་མ་ལེགས་ན་མི་འདོད་པའི་རྐྱེན་ངན་ཐམས་ཅད་
འབྱུང་བར་གསུངས་པས་ན། བཤེས་གཉེན་བསྟེན་ཚུལ་ཤེས་པ་གལ་ཆེ་བས་
1 2 8



སྡོམ་གསུམ་བདུད་རྩིའི་ཆུ་གཏེར།
འདིར་མདོ་ཙམ་བརྗོད་ན། རང་ལ་དབང་བསྐུར་བའམ། རྒྱུད་བཤད་པའམ།
མན་ངག་གནང་བ་སོགས་བཤེས་གཉེན་དུ་འདུ་ཤེས་པའི་སྒོ་ནས་ཆོས་ཚིགས་
བཅད་གཅིག་ཡན་ཆད་གནང་བའི་བླ་མ་དེ་དངོས་གྲུབ་ཀུན་གྱི་འབྱུང་གནས་སུ་
མཐོང་ནས། ཉིན་རེ་བཞིན་དུས་དྲུག་ཏུ་མཎྜལ་མེ་ཏོག་བཅས་ཕུལ་ནས་ཕྱག་
འཚལ་བ། དང་པོར་བླ་སློབ་ཕན་ཚུན་བརྟགས་ནས་ཆོས་ཚུལ་བཞིན་དུ་ཉན་
བཤད་བྱ་བ། གུས་ཤིང་བསྟོད་པ། བླ་མའི་ཐུགས་དགོངས་བཞིན་སྒྲུབ་པ།
ཡིད་འོང་གི་ཡོན་ཕུལ་བ། རྟག་ཏུ་དམ་ཚིག་བསྲུང་བ། བདེ་གཤེགས་མཆོད་
པ། བླ་མ་མཆོད་པ། བླ་མ་དང་རྡོ་རྗེ་འཆང་ངོ་བོ་དབྱེར་མེད་དུ་བལྟ་བ། བླ་
མའི་གྲིབ་མ་ལྷམ་སྟན་སོགས་ལ་མི་འགོམས་པ། བཀའ་བཞིན་སྒྲུབ་པ། མི་
ནུས་པ་ཤད་སྦྱང་འོས་པ་ལ་ཤད་སྦྱང་བྱ་བ། བླ་མའི་མདུན་དུ་ཡན་ལག་བག་
ལྡན་བྱ་བ། བླ་མའི་འཁོར་ལ་གཉེན་བཞིན་དུ་བལྟ་བ། བླ་མའི་དྲུང་དུ་མལ་
སྟན་ལ་མི་འདུག དགོས་མེད་དུ་བླ་མའི་སྔོན་དུ་མི་འགྲོ་བ། བླ་མའི་མདུན་
དུ་ཡན་ལག་བག་ལྡན་བྱ་བ། བླ་མ་བཞེངས་ཚེ་འདུག་པ་དང་། ཉལ་བར་མི་
བྱ་བ། བླ་མའི་མདུན་དུ་མཆིལ་མ་སོགས་མི་འདོར་བ། རྐང་བ་རྐྱང་བ། ཁ་
སྟོབས་འགྱེད་པ། ཡན་ལག་མཉེ་བ། གླུ་གར་རོལ་མོ་མི་བྱེད་པ། དྲེ་མོའི་
གཏམ་སྨྲ་བ་རྣམས་སྤོང་བ། བླ་མའི་དྲུང་དུ་འདུག་ལྡང་གུས་པར་མི་བྱེད་པ།
ལུས་གཅུ་བ། ཀྭ་སོགས་ལ་བརྟེན་པ། བླ་མའི་སྐུ་ལ་དྲིལ་ཕྱི་སྐུ་མཉེས་སོགས་
བྱེད་པའི་ཚེ་ཐོག་མཐར་ཕྱག་བྱ་བ། གཞན་དག་གུས་པར་བྱ་བའི་ཕྱིར་བླ་མའི་
མཚན་སྨོས་ཚེ་ཞལ་སྔ་ནས་ཞེས་སོགས་ཁྱད་པར་ཅན་གྱི་ཚིག་སྦྱར་བ། ཚིག་
1 2 g



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
འཇམ་པོས་བརྡ་སྦྱར་བ། བླ་མའི་མདུན་དུ་ཞི་ཞིང་དུལ་བར་འདུག་པ། གོས་
སོགས་ཚུལ་དང་མཐུན་པར་བགོ་བ། ཆོས་ཉན་ཚེ་པུས་གཙུགས་ཐལ་མོ་
སྦྱར་ནས་གསོལ་བ་ལན་གསུམ་བཏབ་པ། ང་རྒྱལ་སྒེག་ཆོས་སོགས་སྤང་ནས་
དུལ་ཞིང་བག་ཡོད་བྱེད་པ་སོགས་བླ་མ་ལྔ་བཅུ་པ་ལས་གསུངས་པ་ལྟར་ཚུལ་
བཞིན་དུ་བསླབ་ན་བླ་མ་བསྟེན་ཚུལ་གཞན་ལས་ཁྱད་པར་དུ་འཕགས་པ་
ཡིན་ལ། དེ་དག་དང་འགལ་བའི་ཉེས་པ་ཕར་ཆེར་ནི་རྩ་ལྟུང་དང་པོའི་ཕྱོགས་
མཐུན་གྱི་ཉེས་པ་ཡིན་ནོ། །༢ སློབ་དཔོན་དེའི་བཀའ་ཆོས་དང་ལྡན་པ་བཅག་
པ་སྟེ་བླ་མ་དམ་པས་རང་ལ་ཆེད་དུ་གཏད་པའི་ཆོས་ཀྱི་བསྒོ་བ་བཅག་ནས་
བླ་མའི་ཐུགས་དཀྲུགས་པ་མེད་ཀྱང་ལུས་ངག་གང་རུང་གི་མི་དགེ་བ་ལ་
ཞུགས་པའི་གསུངས་ལས་འགོངས་པས་ནི། དང་པོ་ལས་གཞན་དུ་འགྱུར་ཏེ་རྩ་
ལྟུང་ གཉིས་ པའོ། །འདི་ ནི་ རྒྱུད་ གཞན་ ལས་ གསུངས་ པའི་ བདེ་ གཤེགས་
བཀའ་འདས་དང་དོན་གཅིག་སྟེ། བླ་མའི་ཀྱང་སངས་རྒྱས་ཀྱི་གསུང་བཞིན་
སྟོན་པའི་དོན་ནོ་ཞེས་རྗེ་བཙུན་ཏཱ་ར་ནཱ་ཐས་གསུངས་སོ། །རྩ་ལྟུང་འདི་གཉིས་
ཀྱི་ཁྱད་པར་ནི། ཕྱོགས་རྒྱལ་བའི་གཞི་ལམ་འབྲས་གསུམ་ཡང་དག་དོན་
གསལ་ལས། དཔལ་ལྡན་བླ་མའི་མངོན་དུ་མི་དགེ་བ་བཅུ་སྤྱད་པས་ཐུགས་
བཀྲུགས་པ་ནི་དང་པོའོ། །ལྐོག་ཏུ་མི་དགེ་བ་སྤྱད་པས་བཀའ་ལས་འགོངས་
པ་ནི་གཉིས་པ། ཞེས་གསུངས་ སོ། །མཁས་པ་གཞན་གྱིས་འདི་དང་བདེ་
གཤེགས་བཀའ་འདས་གཉིས་མི་འདྲ་སྟེ། སངས་རྒྱས་ཀྱི་བཀའ་ལས་གསུངས་
པའི་སྡོམ་གསུམ་གྱི་བཅས་པ་གང་རུང་ལ་ཤེས་བཞིན་དུ་ཁྱད་དུ་བསད་ནས་
1 30



སྡོམ་གསུམ་བདུད་རྩིའི་ཆུ་གཏེར།
འགལ་བར་བྱས་པ་བདེ་གཤེགས་བཀའ་འདས་ཀྱི་རྩ་ལྟུང་ཡིན་པར་བཞེད་དོ། །
༣ བླ་མ་གཅིག་པའི་སྤུན་ལ་ཁྲོས་པའི་སེམས་བསྐྱེད་ན། ཡིད་ཀྱིས་ཁྲོས་པ་
ཁོ་ན་ལ་ཉིན་ཞག་གཅིག་གི་བཞི་ཆ་དང༌། ལུས་ངག་གི་རྣམ་འགྱུར་དུ་ཐོན་
པ་ལ་ནི། དེ་དང་དེའི་བྱ་བ་བྱས་ཟིན་པ་ན་ངེས་པར་སྔ་མ་དེ་བཞིན་དུ་རྡོ་རྗེའི་
སྤུན་ལ་ཁྲོས་པས་རྩ་ལྟུང་གསུམ་པའོ། །སེམས་ཅན་རྣམས་ལ་བྱམས་པ་
སྟེ། དེའི་ཁོངས་སུ་སྙིང་རྗེ་དང་། ཀུན་རྫོབ་ཀྱི་བྱང་སེམས་ཀྱང་འདུས་པར་
འགྱུར་ཏེ། བྱམས་པ་ཡོད་པ་ལ་དེ་དག་ཡོད་ཀྱི། དེ་མེད་ན་དེ་དག་ཀྱང་མེད་
པས་སྙིང་རྗེ་དང་བྱང་ཆུབ་སེམས་ཀྱི་རྩ་བ་ནི་བྱམས་པ་ཡིན་པའི་ཕྱིར་རྩ་བ་
ཡིན་པའི་ཆ་ནས་བྱམས་པ་སྨོས་པའོ། །དེ་བཏང་པ་ཆུང་ངུ་ཆུ་ལ་རི་མོ་བྲིས་
པ་ལྟ་བུ་དང་། འབྲིང་བྱེ་མ་ལ་རི་མོ་བྲིས་པ་ལྟ་བུ་དང་། ཆེན་པོ་བརྣག་ལ་རི་
མོ་བྲིས་པ་ལྟ་བུ་སྟེ། གསུམ་པོ་ཉེས་པ་དང་བཅས་པ་ཡིན་ཡང་རྩ་ལྟུང་དུ་མི་
འགྱུར་ལ། ཤིན་ཏུ་ཆེན་པོ་རྡོ་ལ་བརྐོས་པའི་རི་མོ་ལྟ་བུ་སེམས་ཅན་རྩ་བ་
ནས་བློས་བཏང་བས་ནི། རྩ་བའི་ལྟུང་བ་བཞི་བར་འགྱུར་ཏེ། དེ་ལས་གཞན་
ཡང་མི་འགྱུར་བའི་བདེ་བའི་རྒྱུར་ཀུན་བྱང་ཆུབ་ཀྱི་སེམས་རགས་པའི་ཐེག་
ལེ་རྟག་ཏུ་བསྲུང་དགོས་ཤིང༌། ཞུ་བདེ་འགྱུར་མེད་དེ་ལ་བརྟེན་ནས་མི་འགྱུར་
བའི་བདེ་བ་རིམ་གྱིས་འགྲུབ་པར་འགྱུར་པ་ཡིན་པ་ལས་མི་འགྱུར་བའི་བདེ་
བའི་རྒྱུ་ཐིག་ལེ་བསྲུང་བ་ལ་མ་དད་པའམ་བརྙས་པའམ་རྩིས་སུ་བྱེད་པའི་
གུས་པ་མེད་པས་ཀུན་བྱང་ཆུབ་ཀྱི་སེམས་ནི་ཆེད་གཏད་ཀྱིས་རྩོལ་བས་རབ་
ཏུ་ཉམས་པར་བྱེད་ན། ཉམས་པ་དེ་ལས་ཀྱང་རྩ་བའི་ལྟུང་བ་མདའ་རུ་འགྱུར་
1 3 ]



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཏེ་ལྔ་བ་ཡིན་ཏེ། ཕྱོགས་རྒྱལ་གྱི་གཞི་ལམ་འབྲས་གསུམ་ཡང་དག་དོན་གསལ་
ལས། དབང་པོ་གཉིས་ཀྱི་བདེ་བ་ལམ་དུ་འདོད་པས་བྱང་སེམས་ཐིག་ལེ་
ཉམས་པ་ནི་ལྔ་བ། ཞེས་གསུངས་སོ། །རྩ་ལྟུང་དངོས་ནི་དེ་ལྟར་ཡིན་ལ།
སྤྱིར་གསང་དབང་ལ་སོགས་༼གཞན་དོན་དང་རི་ལུ་༽པ་དམིགས་བསལ་
གསུངས་པའི་སྐབས་མ་གཏོགས། མ་དད་མ་གུས་བརྙས་པ་སོགས་མེད་ཀྱང་
ཀུན་ཆེད་ཀྱིས་ཉམས་པར་བྱས་པ་ཐམས་ཅད་འདིའི་ཕྱོགས་མཐུན་གྱི་ཉེས་
བྱས་ཡིན་ནོ། །དེ་ཡང་དཀྱིལ་ཆོག་གི་རྣམ་བཤད་བདུད་རྩིའི་རྒྱ་མཚོ་ལས།
འདིའི་འགྲེལ་བར་དེ་ཁོ་ན་ཉིད་མེད་པ་དབང་པོ་གཉིས་ཀྱི་བདེ་བས་སངས་
རྒྱས་ཉིད་འདོད་པ་རྣམས་ལ་རྩ་བའི་ལྟུང་བ་ལྔ་བར་འགྱུར་རོ་ཞེས་འབྱུང་བས།
འདི་རྩ་ལྟུང་དུ་འགྱུར་བའི་ཀུན་སློང་མི་འགྱུར་བའི་བདེ་བའི་ལམ་ལ་མ་གུས་
པ་ཡིན་པ་གསལ་བར་བསྟན་ཏེ། ཞེས་སོགས་གསལ་བར་བསྟན་ཏོ། །འོན་
ཀྱང་རྩ་ལྟུང་ལྔ་བ་འདི་དུས་འཁོར་དང་རྒྱུད་གཞན་གྱི་ལུགས་སོ་སོར་མཁས་
པ་འགའ་ཞིག་གསུངས་ཏེ། རྒྱུད་གཞན་དུ་བདག་གིས་སེམས་ཅན་ཐམས་
ཅད་ཀྱི་དོན་དུ་བྱང་ཆུབ་བསྒྲུབ་ག་ལ་ནུས་སྙམ་པའི་སྨོན་སེམས་བཏང་བ་
བྱང་ སེམས་ ཉམས་ བའི་ རྩ་ ལྟུང་དུ་བཞེད་དོ། །རྩ་ ལྟུང་དྲུག་པ་ནི། མདོ་
སྔགས་ཀྱིས་བསྡུས་པའི་སངས་རྒྱས་པའི་གྲུབ་པའི་མཐའ་ལ་ཕྲག་དོག་གི་
སེམས་ཀྱིས་སྨོད་པར་བྱེད་པ་ཞེས་སྤྱིར་བཤད་པ་ལྟར་རམ། དེ་རྣམས་ཀྱི་
ངེས་པའི་དོན་ལ་སྨོད་པ་སྟེ། གྲུབ་མཐའ་ནོར་བའི་ཆ་རྣམས་འགོག་པ་ནི་འདི་
ལ་མི་གཏོགས་པར་གསུངས་སོ། །རི་བོ་ཞེས་པ་བདུན་པ་དག་ཀྱང་སྟེ་དེ་ནི།
132



སྡོམ་གསུམ་བདུད་རྩིའི་ཆུ་གཏེར།
ཉན་ཐོས་ལ་སོགས་པ་རྒྱུད་མ་སྨིན་པ་གསང་སྔགས་ཀྱི་ཆོས་ལ་མ་དད་པ་
སྣོད་དུ་མ་གྱུར་པའི་མི་ལ་རྫོགས་རིམ་བདེ་བ་ཆེན་པོའི་ལམ་མམ་དབང་དང་
བསྐྱེད་རིམ་ཡང་རུང་སྟེ། བདེ་བ་ཆེན་པོའི་ཡེ་ཤེས་ཀྱི་ཐབས་སམ་ལམ་དང་
འབྲས་བུ་སྟེ་གསང་བ་བྱིན་པ་སྟེ་བསྟན་པ་ལས་དེས་ཀྱང་གོ་བས་སོ། །སྤྱི་
ལ་གྲགས་པ་ལྟར་ན་དབང་བསྐུར་མ་ཐོབ་པ་ལ་སྔགས་ཀྱི་ཐུན་མོང་མ་ཡིན་
པའི་གསང་བ་གང་བསྟན་ཀྱང་འདིར་འགྱུར་ཞེས་བྱ་ལ། བོད་ཡུལ་འདིར་
དུས་ད་ལྟའི་ཆོ་ག་ཙམ་གྱིས་དབང་བསྐུར་བའི་མིང་ཅན་གྱི་གོ་རིམ་ཙམ་ཞིག་
མིང་དུ་ཐོབ་ཀྱང་མི་ཕན་པ་དག་ཡོད་དེ། དུས་ཕྱིས་བོད་ཀྱི་གསུམ་ལྡན་དགེ་
སློང་རྡོ་རྗེ་འཛིན་པར་རློམ་པ་མང་པོ་ཞིག་ཀྱང་སློབ་དཔོན་དུ་འོས་པ་སྨོས་ཅི་
འཚལ། དེ་ཁོ་ན་ཉིད་ཀྱི་སྣོད་ཙམ་ཡང་མིན་པར་སྣང་བའི་ཕྱིར་ཞེས་རྗེ་སྒྲོལ་
མགོན་གྱིས་གསུངས་སོ། །གཞན་འདུལ་བའི་ཕྱིར་མ་ཡིན་པར་ཕུང་པོ་ལུས་
ལ་ཉོན་མོངས་པ་སྟེ་སྨད་པའི་སེམས་ཀྱིས་གདུང་བ་རྩོམ་པར་བྱེད་པ་ལས།
ཀླུ་རུ་འགྱུར་ཏེ་རྩ་ལྟུང་བརྒྱད་པའོ། །དེ་ཡང་ཕུང་པོ་ལྔ་སྡུག་བསྔལ་བ་མི་
གཙང་བ་འདི་སངས་རྒྱས་སུ་བསྒོམ་མི་རུང་ཞེས་བརྙེས་པའམ། རང་གི་ཕུང་
པོ་རྒུད་པར་བྱ་བའི་བསམ་པས་ཟས་བཅད་པ་སོགས་ཀྱིས་རྒུད་པར་བྱེད་
པའོ། །སླར་ཡང་རྩ་ལྟུང་དགུ་པ་ནི། གདོད་ནས་རྣམ་པར་དག་པའི་ཆོས་དོན་
དམ་སྟོང་ཉིད་ཡོངས་གྲུབ་བདེ་བར་གཤེགས་པའི་སྙིང་པོ་ལ་དྲང་དོན་ཡིན་
ནོ་ཞེས་མ་དད་པར་བྱེད་པ་གང་དག་ཡིན་པའོ། །འདིའི་སྟོང་ཉིད་ནི་མདོ་རྒྱན་
ལྟར་སྟོང་ཉིད་གསུམ་ག་ལ་ཀུན་མཁྱེན་གྱིས་བཞེད་ཅེས་བླང་དོར་རབ་གསལ་
1 3 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
འགྲེལ་བར་གསུངས་སོ། །མཁས་པ་གཞན་གྱིས་གཞན་འདུལ་བའི་དོན་མིན་
པར་ ཆོས་ ཀྱི་ བདག་ མེད་ པའི་ སྟོང་ ཉིད་ ཙམ་ ལ་ ཡིད་ མ་ ཚེས་ ནས་ སྤོང་
ན་སྟོང་ཉིད་སྤོང་བའི་རྩ་ལྟུང་དགུ་བ་ཡིན་ཞེས་བཞེད་དོ། །གཡོ་སྒྱུའི་སྒོ་ནས་
བྱམས་པ་ལྟར་སྟོན་པ་ཁ་འཇམ་ཞེ་གདུག་བྱེད་པ་དང་ནི། རྩ་ལྟུང་ཕྱོགས་ཏེ་
བཅུ་བའོ། །དེ་ཡང་མཁས་པ་གཞན་གྱིས་རྒྱུད་གཞན་ལྟར་ན་དཀོན་མཆོག་
དང་བླ་མ་ལ་སྨོད་པ། བསྟན་པ་བཤིག་པ། དམ་ཉམས་སོགས་མངོན་སྤྱོད་
བྱ་འོས་པའི་གང་ཟག་ལ་ལུས་ངག་གིས་མཛའ་བར་ཏེ་ལུས་ངག་གིས་བྱམས་
པར་བྱས་པ་དེ་ཡིན་པར་གསུངས་སོ། ། མིང་སོགས་མཚན་མ་ཐམས་ཅད་
དང་བྲལ་བ་ཡི་དོན་དམ་བདེ་བ་ཆེན་པོ་སྟེར་བའི་ཐབས་སྟོང་གཟུགས་ཕྱག་
རྒྱ་ཆེན་པོའི་ལམ་ལ་ཡང་དག་པའི་ལམ་ཡིན་མིན་ཐེ་ཚོམ་ཟ་ཞིང་རྟོག་པ་ནི།
རྩ་ལྟུང་དྲུག་པོ་བཅུ་གཅིག་པའོ། །སྟོང་གཟུགས་བདེ་གཤེགས་སྙིང་པོའི་རང་
མདངས་ཡིན་པ་ལ་འཁྲུལ་སྣང་ངོ་ཞེས་སྐུར་བ་འདེབས་པ་ནི་རྩ་ལྟུང་འདིར་
འགྱུར་བར་གསུངས་སོ། །དག་པའི་སེམས་ཅན་ཞེས་པ་ནང་དུ་ཡང་དག་
པའི་ཡེ་ཤེས་སྐྱེས་པའི་རྣལ་འབྱོར་པ་ལ་དེ་ལྟར་ཡིན་པ་ཤེས་བཞིན་དུའམ།
ཡིན་མིན་ཐེ་ཚོམ་དང་བཅས་བཞིན་དུ་དེ་ལ་སྐྱོན་བརྗོད་ཅིང་སྨོད་པ་ལས་ནི།
ཉི་མ་སྟེ་རྩ་ལྟུང་བཅུ་གཉིས་པར་འགྱུར་རོ། །ཚོགས་ཀྱི་འཁོར་ལོ་ལ་སོགས་
པ་སྔགས་ཀྱི་སྤྱོད་པའི་དགའ་སྟོན་ལ་ཞུགས་པ་ན་གོ་ཀུ་ལ་སོགས་པ་དང༌།
བི་མུ་ལ་སོགས་པ་རྣམས་ལ་མི་གཙང་བ་དང་སྨད་པའི་སེམས་ཀྱིས་བཟའ་
བའི་དམ་ཚིག་དེ་དག་རང་གི་ལག་ཏུ་ཐོབ་པ་སྤངས་ཤིང་གཏོང་བ་རུ་བྱེད་པ་
1 3 4



སྡོམ་གསུམ་བདུད་རྩིའི་ཆུ་གཏེར།
ན། རྩ་ལྟུང་བཅུ་གཉིས་པ་ལས་ཀྱང་གཞན་བཅུ་གསུམ་པར་འགྱུར་རོ། །
ཡུལ་བུད་མེད་ཀྱི་འགྲོ་བ་མིར་གྱུར་བའམ། ལྷར་གྱུར་པ་གཅིག་གམ་མང་
བོའམ་ཀུན་ལ་ལྐོག་གམ་དངོས་སུ་སྨོད་པ་ཡིན་ཡང་རུང་སྟེ། ཇི་ལྟར་སྨོད་
ལུགས་ནི། ཐམས་ཅད་ལ་སྨོད་པར་འགྱུར་བ་དེ་ལྟ་བུས་སྨད་ན། ངེས་པར་
རྩ་ལྟུང་མ་ནུ་འགྱུར་ཏེ་བཅུ་བཞི་པའོ། །དེ་ཐམས་ཅད་སྨོད་པར་འགྱུར་ཚུལ་
ནི། གཙོ་བོ་ཐར་ལམ་གྱི་སྣོད་དུ་མི་རུང་ཞེས་སྨྲ་བ་ཡིན་ལ། གཞན་ཡང་
དེ་དང་ཕྱོགས་མཚུངས་པར་འགྲོ་བ་མང་པོ་ལ་ཕན་འདོགས་པ་པོ་དང༌།
མགོན་སྐྱབས་སུ་གྱུར་བ་མེད་ཅེས་དང༌། ཉོན་མོངས་མང་བ་དང༌། བློ་མི་
བརྟན་པ་དང༌། གཡོ་སྒྱུ་ཆེ་བ་དང་། འདོད་པ་ལ་བསྐམ་པ་དང་། ཤེས་རབ་
འཆལ་བ་དང༌། ཡིད་རྟོན་མེད་པ་དང༌། དབང་པོ་བརྟུལ་བ་དང༌། ཉམས་
ཆུང་པ་ཡིན་ནོ་ཞེས་སོགས་བུད་མེད་ཀྱི་རིགས་ནི། སྐྱོན་དེ་དང་དེ་དག་བཅས་
པའོ། །ཞེས་རིགས་དེ་དག་ གིས་དངོས་སུ་གཅིག་ལ་སྨད་ ཀྱང་དོན་གྱིས་
ཐམས་ཅད་ལ་སྨད་པར་འགྱུར་བ་དེ་ལྟ་བུའོ། །དེ་ལྟར་ན་རྩ་བའི་ལྟུང་བ་
བཅུ་བཞི་པོ་འདི་དག་ནི། རྡོ་རྗེ་ཐེག་པའི་དམ་ཚིག་ཐོབ་པ་རྣམས་ལ་བྱུང་ན།
དམ་ཚིག་ཉམས་པར་འགྱུར་བས་རྡོ་རྗེ་ཐེག་པར་གནས་པ་རྣམས་ཀྱིས་
བསྲུང་བ་ལ་འབད་པར་བྱའོ། །རྩ་ལྟུང་དྲུག་པ་དང་བདུན་པ་བཅུ་གཉིས་པ་
དང༌། བཅུ་བཞི་པ་ལ་ངེས་པར་ངག་གི་ལས་སུ་ཐོན་དགོས་ཤིང་། བརྒྱད་
པ་དང་ལྔ་པ་ལ་ལུས་ཀྱི་ལས་སུ་གྲུབ་པ་དགོས། གཞན་རྣམས་ལ་ཡིད་ཁོ་
ནས་ཀྱང་རྩ་ལྟུང་དུ་འགྱུར་བ་ཡོད་དེ། ཡིད་ཀྱི་དེ་རྣམས་ཐུན་ཐུན་མཚམས་
13 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཅིག་ གི་ནང་དུ་གཉེན་པོས་མ་སླེབ་ན་རྩ་ལྟུང་དུ་ འགྱུར་ལ། ངག་དང་
འབྲེལ་བ་རྣམས་ ཕ་ རོལ་ པོ་ གང་རུང་གཅིག་གིས་གོ་བ་དང༌། ལུས་དང་
འབྲེལ་བ་རྣམས་བྱ་བ་དེ་བྱས་ཟིན་པ་ན་རྩ་ལྟུང་དུ་འགྱུར་རོ། །རྩ་ལྟུང་འདི་
དག་ལ་ཐུན་མོང་གི་ཡན་ལག སྔགས་སྡོམ་ཐོབ་ལ་མ་བཏང་བ། ཤེས་པ་
རང་བཞིན་དུ་གནས་པ་གཉིས་ཐམས་ཅད་ལ་དགོས་སོ། །མཁས་མཆོག་
གཞན་གྱིས་ཕལ་ཆེར་ལ་བྱང་ས་ལྟར་ཀུན་དཀྲིས་ཚང་བའང་དགོས་པས་
ཟག་པ་ཆུང་འབྲིང་ལ་སྦོམ་པོར་འགྱུར་བར་བཞེད་དོ། །དཔལ་ལྡན་བླ་མའི་
ཐུགས་དཀྲུག་པ་སོགས་བྱས་ན་ཐུན་མཚམས་སམ་ཞག་གཅིག་གི་ཁོངས་སུ་
བཤགས་དགོས་ཏེ། རྗེ་སྒྲོལ་མགོན་གྱིས་མཛད་པའི་དུས་འཁོར་དཀྱིལ་ཆོག་
རྣམ་བཤད་བདུད་རྩིའི་རྒྱ་མཚོ་ལས། ཕྲག་དོག་གི་རྣམ་རྟོག་སྐད་ཅིག་ཙམ་
སྐྱེས་པས་ཀྱང་ཡུལ་ཕྱོགས་ཉེ་བ་ན་ཡོད་ན་ཐུན་མཚམས་སམ་ཉིན་གཅིག་གི་
ཁོངས་སུ་བཤགས་ཤིང་ཕྱིར་བཅོས་མ་བྱས་ན། དམྱལ་བ་བརྒྱད་པ་རྡོ་རྗེའི་
དམྱལ་བར་འཇུག་པར་བཤད་པས། དེ་ལས་དཔག་སྟེ་རྩ་ལྟུང་དང་པོ་དང་
གཉིས་པ་ཡན་ལག་ཚང་བར་སྤྱད་ན། དམྱལ་བ་བརྒྱད་ཀྱི་ནང་ན་རྡོ་ རྗེའི་
དམྱལ་བར་འཇུག་གོ །བླ་མ་ལ་བརྟེན་པའི་རྩ་ལྟུང་འདི་ནི་ཡུལ་ཁོ་ནས་
སྟོབས་ཀྱིས་ཉེས་པ་ཤིན་ཏུ་ལྕི་བ་ཉིད་ཡིན་པའི་ཕྱིར། ཞེས་གསུངས་སོ། །
གཉིས་པ་སྦོམ་པོའི་ལྟུང་བ་ལ།
༡ རིག་མ་དབང་བསྐུར་བ། དམ་ཚིག་དང་སྡོམ་པ་བཀོད་པ་སྔགས་དང་རྒྱུད་
ལེགས་པར་བསླབ་པ་སོགས་ཀྱིས་མ་སྦྱང་བར་རིག་མར་བསྟེན་པ་དང་། དེ་
113 6



སྡོམ་གསུམ་བདུད་རྩིའི་ཆུ་གཏེར།
ལྟར་སྨིན་པ་སོགས་བྱས་ཀྱང་ན་བ་དང་། བརྟུལ་ཞུགས་ལ་གནས་པ་སོགས་
བརྟེན་པ་བདག་གིར་མི་བྱེད་བཞིན་ནན་གྱིས་སྤྱོད་པ་དང་། ཡན་ལག་སོགས་
འཕྱ་ཞིང་དེའི་སེམས་ཞུམ་པར་འགྱུར་བའི་བཞད་གད་བྱེད་པ་གསུམ་ནི།
ཤེས་རབ་སྟོབས་ཀྱིས་ལེན་པ་སོགས་ཀྱི་སྦོམ་པོ། ༢ ལྷའི་ང་རྒྱལ་མེད་པ།
བྱིན་རླབས་མ་ བྱས་པ། མ་དད་པའི་མདུན་དང༌། ཁྱད་པར་གྱི་དུས་མིན་
པར་སྤྱད་པ་བདུད་རྩི་སྟོབས་ཀྱི་ལེན་པའི་སྦོམ་པོ། ༣ དབང་མ་ཐོབ་པའམ་
ཐོབ་ཀྱང་སྔགས་ལ་མི་དད་པ་ལ་སྔགས་ཀྱི་བྲིས་སྐུ་གླེགས་བམ་སྦས་པའི་
རྡོལ་དྲིལ་རྒྱན་དྲུག་སོགས་དང་ལག་པའི་ཕྱག་རྒྱ་རྐང་གདུབ་སོགས་བསྟན་
ན་སྣོད་མིན་ལ་གསང་བ་སྟོན་པའི་སྦོམ་པོ། ༤ ཚོགས་འཁོར་དང་དཔའ་
བོ་དཔའ་མོའི་སྟོན་མོ་ཚུལ་བཞིན་བྱེད་པའི་ཚེ་ཁ་གཤགས་ཅུང་ཟད་དམ་
ལུས་ཀྱིས་ཐལ་མོ་བརྡེགས་པ་ཙམ་ཡན་ཆད་ཀྱིས་རྩོད་ན་ཚོགས་ཀྱི་ནང་དུ་
རྩོད་པའི་སྦོམ་པོ། ༥ སྣོད་ལྡན་གྱི་གང་ཟག་གིས་ཆོས་ཀྱི་དོན་འདྲི་བ་ན་ཤེས་
བཞིན་དུ་ལན་ལོག་པར་འདེབས་ན་དད་ལྡན་ལ་གཞན་ཆོས་སྟོན་པའི་སྦོམ་
པོ། ༦ གསང་སྔགས་ལ་སུན་འབྱིན་པའི་ཉན་ཐོས་ཐེག་པ་པའི་ནང་དུ་ཞག་
དྲུག་གནང་བ་ལ་དགོས་པ་མེད་པར་ཞག་བདུན་གནས་ན་ཉན་ཐོས་ནང་དུ་
ཞག་བདུན་གནས་པའི་སྦོམ་པོ། ༧ ལྷ་དང་སྔགས་ཀྱི་དེ་ཉིད་མི་ཤེས་པར་
ལྷའི་སྒྲུབ་ཐབས་ཙམ་མམ་བསྐྱེད་རྫོགས་སུ་མིང་བཏགས་པ་རླུང་སྦྱོར་ལྟ་བུའི་
དམིགས་པ་ཐུན་རེ་ཙམ་བསྒོམ་པས་ང་རྣལ་འབྱོར་བའོ་ཞེས་འཛིན་ཅིང་
སྟོན་ན་རྫུན་གྱིས་རྣལ་འབྱོར་ང་རྒྱལ་བྱེད་པའི་སྦོམ་པོ། འདི་ནི་དེང་སང་འབྱུང་
1 37



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཉེ་བར་ གསུངས་སོ། །༨ དབང་ གི་མ་སྨིན་ པའི་ སྔགས་ ལ་ མ་དད་ པ་ལ་
དབང་བསྐུར་བའམ་སྨིན་ཡང་སྔགས་ལ་མ་དད་པར་ཕྱིའི་ཆོས་ལ་མོས་པ་
ལ་སྔགས་ཀྱི་གསང་བ་བསྟན་ན་དད་པ་མེད་པ་ལ་ཆོས་སྟོན་པའི་སྦོམ་པོ་
དང་བརྒྱད་སློབ་དཔོན་ཀླུ་སྒྲུབ་སོགས་ཀྱིས་གསུངས་སོ། །རྒྱུད་སྡེ་གོང་མ་
གཉིས་ལ་དཀྱིལ་འཁོར་དེའི་གཙོ་འཁོར་ཡོངས་སམ་འོག་མ་གཉིས་ལ་གཙོ་
བོའི་གྲངས་བསྙེན་དུས་དང་མཚན་མ་གང་རུང་གི་བསྙེན་པ་དང༌། ཁ་སྐོང་
གི་སྦྱིན་སྲེག་ལྷའི་རྣལ་འབྱོར་སོགས་དག་པར་མ་བྱས་པར་གཞན་ལ་དབང་
བསྐུར་ བ། བདག་ འཇུག རབ་ གནས། སྦྱིན་ སྲེག་ སོགས་ བྱས་ ན་ བསྙེན་
སོགས་དག་པར་མ་བྱས་པར་དཀྱིལ་འཁོར་གྱི་ལས་ལ་འཇུག་པའི་སྦོམ་པོ།
དགེ་སློང་རྡོ་རྗེ་འཛིན་པས་སྦྱིན་སྲེག་གི་ཚེ་མེ་རེག་གི་དུས་དྲན་དང་འབྲུ་ལ་
རུང་བ་མ་བྱས་པར་བསྲེག་པ་ལྟ་བུ་ནི་སྡོམ་པ་གཉིས་ཀྱི་བཅས་པ་ལས་དགོས་
མེད་དུ་འདས་པའི་སྦོམ་པོ་སྟེ་དེ་ལྟར་ན་སྦོམ་པོ་བཅུ་གསུངས་སོ། །དེར་མ་
ཟད་འཆང་འགྱུར་གྱི་དམ་ཚིག་རྣམས་ལས་འདས་པ་ལའང་སྦོམ་པོ་འབྱུང་བར་
གསུངས་ པས། དམ་ ཚིག་ ལ་ རིགས་ ལྔ་ སོ་ སོའི་ དམ་ ཚིག་ དང༌ ། སྤྱིའི་
དམ་ཚིག་གཉིས་ལས། དང་པོ་ནི། མི་དགེ་བཅུ་ནས་རིམ་གཉིས་ཀྱི་གེགས་
ཐ་མལ་གྱི་སྣང་ཞེན་བར་སྡོམ་པའི་ཉེས་སྤྱོད་སྡོམ་པའི་ཚུལ་ཁྲིམས་དང༌།
དགེ་བཅུ་ནས་རིམ་གཉིས་ཀྱི་བར་བསྒོམ་པ་དགེ་བ་ཆོས་སྡུད་དང༌། ཞི་རྒྱས་
དབང་དྲག་གི་སྒོ་ནས་སེམས་ཅན་གྱི་དོན་བྱེད་པ་སེམས་ཅན་དོན་བྱེད་ཀྱི་ཚུལ་
ཁྲིམས་གསུམ་ལ་བསླབ་པ་གསུམ་དང༌། སངས་རྒྱས་ཡི་དམ། ཆོས་ལམ་རིམ་
1 38



སྡོམ་གསུམ་བདུད་རྩིའི་ཆུ་གཏེར།
གཉིས་དང་ཟུང་འཇུག དགེ་འདུན་ལམ་དེ་བསྒྲུབ་པའི་དཔའ་བོ་མཁའ་འགྲོ་
སོགས་ལ་འབྲས་བུ་ལམ་བྱེད་ཀྱི་སྐྱབས་སུ་འགྲོ་བ་གསུམ་སྟེ་དྲུག་རྣམ་སྣང་
རིགས་ཀྱི་དམ་ཚིག རྡོ་རྗེ་དང་དྲིལ་བུ་ཚད་ལྡན་ནམ་བྲིས་པ་ཡན་ཆད་གསང་
བར་ འཆང་སྟེ་ མཚོན་དོན་ཐབས་ཤེས་དྲན་པ། རང་ལྷར་བསྐྱེད་དེ་བསྒོམ་
བཟླས་བྱེད་པའམ་ཡེ་ཤེས་ཀྱི་ཕྱག་རྒྱ་སོགས་བསྟེན་པ་སྟེ་རྡོར་དྲིལ་ཕྱག་རྒྱའི་
དམ་ཚིག་གསུམ་དང༌། དེ་དག་གི་རྟེན་སློབ་དཔོན་ཚུལ་བཞིན་དུ་བསྟེན་པ་
བཞི་མི་བསྐྱོད་པའི་དམ་ཚིག གཞན་ལ་ནོར་སོགས་སྦྱིན་པ། ཆོས་ཚིགས་
བཅད་གཅིག་ཡན་ཆད་སྦྱིན་པ། བཏང་སྙོམས་ཚད་མེད་བསྒོམ་པ་སོགས་
གཞན་ལ་མི་འཇིགས་པ་སྦྱིན་པ། སེམས་ཅན་ཐམས་ཅད་ལ་བྱམས་པ་བསྒོམས་
སྟེ་ཟང་ཟིང་ཆོས་མི་འཇིགས་པ་བྱམས་པའི་སྦྱིན་པ་བཞི་ལ་བསླབ་པ་རིན་
འབྱུང་གི་རིགས་ཀྱི་དམ་ཚིག འདི་དག་དངོས་སུ་བྱེད་པ་མ་བྱུང་ཚེ་རང་ལུས་
སོགས་གཏོང་བའི་བསམ་པ་དང་གཞན་ལ་བསྔོ་བ་དང་གཏོང་སེམས་སྤེལ་
བ་དང༌། བཏང་སྙོམས་དང་བྱམས་པ་བསྒོམ་པར་བྱའོ། །ཕྱི་བྱ་སྤྱོད། གསང་
བ་རྣལ་འབྱོར་རྒྱུད་དང་བླ་མེད། ཉན་རང་ཐེག་ཆེན་གྱི་ཐེག་པ་གསུམ་གྱི་ལུང་
རྟོགས་ཀྱི་ཆོས་གསུམ་མི་སྤོང་བར་འཛིན་པ། འོད་དཔག་མེད་ཀྱི་རིགས་ཀྱི་
དམ་ཚིག སྔར་ཁས་བླངས་བའི་སྡོམ་པ་ན་སྦྱར་ནས་འཛིན་པ་དང༌། ཕྱི་ནང་
གསང་བ་དེ་ཁོ་ན་ཉིད་ཀྱི་མཆོད་པ་བཞི་ཅི་ནུས་ཀྱིས་མཆོད་པ་གཉིས་དོན་
གྲུབ་རིགས་ཀྱི་དམ་ཚིག་སྟེ་བཅུ་དགུ་བོ་དེ་དག་རིགས་ལྔ་གའི་སྒྲུབ་པ་པོ་
ཐམས་ཅད་ཀྱིས་བསྲུང་དགོས་ཀྱང་། རང་གི་རིགས་གང་ཡིན་པའི་དམ་ཚིག་
1 39



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལ་ལྷག་པར་ནན་ཏན་བྱེད་དགོས་པས་སོ་སོའི་དམ་ཚིག་ཅེས་གསུངས་ལ།
བསྲུང་ཚུལ་ནི་དེ་དག་ལ་ཉིན་མཚན་དུས་དྲུག་ཏུ་བསྔོ་བགྲང་བྱས་ནས་བསྲུང་
སེམས་སྤེལ་བ་ཡིན་ལ། དེ་དག་དུས་གཅིག་མ་བསྐྱངས་ན་སྦོམ་པོ་རེ་འབྱུང་
བས་དུས་དྲུག་ཏུ་དེ་དག་གི་སྒོ་ནས་སེམས་ཅན་ཉོན་སྒྲིབ་ལས་མ་གྲོལ་རྣམས་
དཀྲོལ་བ་དང་ཤེས་སྒྲིབ་ལས་མ་བསྒྲལ་བ་རྣམས་བསྒྲལ་བ་དང་། ངན་སོང་
གསུམ་ལས་དབུགས་མ་ཕྱིན་པ་རྣམས་དབུགས་དབྱུང་ཞིང་སེམས་ཅན་ཀུན་
མི་གནས་པའི་མྱང་འདས་ལ་འགོད་པར་བྱའོ་སྙམ་དུ་བསླབ་པ་ཡིན་ནོ། །
གཉིས་པ་རིགས་ལྔ་སྤྱིའི་དམ་ཚིག་ལ་གཉིས་ལས། རྩ་བའི་དམ་ཚིག་བསྲུང་
ཚུལ་ནི། སྔར་གྱི་རྩ་བའི་ལྟུང་བ་དང་སྦོམ་པོའི་ལྟུང་བ་རྣམས་ཉིན་ལན་གསུམ་
མཚན་ལན་གསུམ་སྟེ་དུས་དྲུག་ཏུ་རང་རྒྱུད་ལ་བྱུང་མ་བྱུང་བརྟགས་ཏེ་བྱུང་ན་
ཕྱིར་འཆོས་པ་དང་མ་བྱུང་ན་དགའ་བ་བསྒོམ་ཞིང་ཕྱིན་ཆད་སྲོག་ལ་བབས་
ཀྱང་མི་བྱ་སྙམ་པའི་བསྲུང་སེམས་བསྟེན་པ་ཡིན་ནོ། །གཉིས་པ་ཡན་ལག་
གི་དམ་ཚིག་གསུམ་ལས། སྤོང་བའི་དམ་ཚིག་ནི། རྩ་བ་བཞི་ཆང་དང་བཅས་
སྤོང་བ་དང་ སེམས་ཅན་འདུལ་བའི་ཕྱིར་ མ་ གཏོགས་ བྱ་བ་མ་ ཡིན་ པ་
ཐམས་ཅད་སྤངས་པ་ལ་བརྩོན་པར་བྱ་བའོ། །གཉིས་པ་བསྟེན་པའི་དམ་
ཚིག་ནི། བླ་མ་དམ་པ་ལ་བསྟེན་ཞིང་། རྣལ་འབྱོར་བ་རྣམས་ལ་བསྙེན་བཀུར་
བྱ་བ། དགེ་བའི་ལས་ལམ་བཅུ་ནུས་པ་ཅི་ཡོད་ཀྱིས་སྐྱོང་ཞིང་སྤེལ་བར་བྱེད་
པའོ། །གསུམ་པ་སྤོང་བའི་དམ་ཚིག་གཞན་བསྟན་པ་ནི། ཐེག་དམན་གྱི་ལམ་
གྱིས་བགྲོད་འདོད་མི་བྱ་ཞིང་། དེའི་འབྲས་བུ་ཉན་རང་གི་མྱང་འདས་ལ་སྨོན་
140



སྡོམ་གསུམ་བདུད་རྩིའི་ཆུ་གཏེར།
ཅིང་ཆགས་པར་མི་བྱ་ལ། སེམས་ཅན་གྱི་དོན་ལ་རྒྱབ་ཀྱིས་མི་ལྕོགས་པར་
འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་བྱེད་པའི་གོ་ཆ་གྱོན་པ།
ལྷ་དང་ལྷ་མིན་གསང་བ་སྟེ་གནོད་སྦྱིན་བཅས་ལ་བརྙས་པར་མི་བྱ་ཞིང་།
ལྷའི་གཟུགས་བྲིས་པའི་ཕྱག་རྒྱ་དང་། ལྷའི་བཞོན་པའི་གཟུགས་བྲིས་པའམ་
དངོས་དང་བླ་མའི་བཞོན་པ་མཚོན་ཆ་ལྷའི་ཕྱག་མཚན་རལ་གྲི་སོགས་དང་།
མཚན་མ་ལྷའི་ཕྱག་མཚན་འཁོར་ལོ་རྡོ་རྗེ་སོགས་འགོམ་པ་དང༌། དེ་འདྲའི་
གཟུགས་བྱས་ཏེ་བཟའ་བར་མི་བྱ་ལ། དམན་མ་ལྷ་ལ་ཕུལ་བའི་མཆོད་རྫས་
རྙིང་བ་རྣམས་རྐང་བས་བརྫི་བ་དང་། ཡོ་བྱད་གཞན་དེའི་སྟེང་དུ་བཞག་པ།
ལྷ་དང་བླ་མ་མཆོད་རྟེན་སོགས་ཀྱི་གྲིབ་མ་འགོམ་པར་མི་བྱ་ལ། གལ་སྲིད་
འགོམ་དགོས་པ་བྱུང་ན། ཨོཾ་བཛྲ་བེ་གཱ་ཀྲ་མ་ཧཱུྃ། ཞེས་བརྗོད་ཅིང་རང་ཉིད་
དེ་དག་གི་འོག་ནས་འཇུག་པའི་མོས་པ་བྱ། དེ་ལྟར་རིགས་ལྔ་སྤྱི་དང་སོ་
སོའི་དམ་ཚིག་རྣམས་དུས་དྲུག་ཏུ་བསྔོ་བགྲང་བྱས་ཏེ་བསྲུང་བར་བྱའོ། །
གཞན་ཡང་དུས་ཀྱི་འཁོར་ལོའི་རྒྱུད་ལས་བརྟུལ་ཞུགས་ཉི་ཤུ་རྩ་ལྔ་གསུངས་
ཏེ། དུས་འཁོར་དཀྱིལ་ཆོག་གི་རྣམ་བཤད་བདུད་རྩིའི་རྒྱ་མཚོ་ལས། བཞི་
བ་བརྟུལ་ཞུགས་ཉེར་ལྔ་སྦྱིན་པ་ནི། འཚེ་དང་སོགས་ཏེ་དེ་ཡང་རྡོ་རྗེ་སེམས་
དཔའི་བརྟུལ་ཞུགས་ཉི་ཤུ་རྩ་ལྔ་ཞེས་བྱ་བ། ཡོད་པའི་སྡིག་པ་ལྔ། ཉེ་བའི་
སྡིག་པ་ལྔ། གསོད་པ་ལྔ། འཁུ་བ་ལྔ། ཆགས་པ་ལྔ་སྟེ་ཉི་ཤུ་རྩ་ལྔ་པོ་འདི་
རྣམས་ལས་ཟློག་པ་དཔལ་རྡོ་རྗེ་སེམས་དཔའི་དམ་ཚིག་གི་ཡན་ལག་ཡིན་
ཕྱིར་བརྟུལ་ཞུགས་སུ་བསྲུང་དགོས་ལ། ཞེས་སོགས་གསུང་པ་ལྟར། ཡོད་
1 4 ]



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པའི་སྡིག་པ་ལྔ་ནི། སྲོག་གཅོད་པ་འཚེ་བ་དང་། མི་བདེན་པ་རྫུན་ཚིག་དང་།
གཞན་གྱི་བུད་མེད་བསྟེན་པ་སོགས་འདོད་པས་ལོག་པར་གཡེམས་པ་དང༌།
གཞན་གྱི་ནོར་མ་བྱིན་པར་ལེན་པ་དང༌། ཆང་གི་བཏུང་བས་མྱོས་པར་བྱེད་
པ་སྟེ། དེ་རྣམས་ཕྱོགས་མཐུན་ཆ་ལག་དང་བཅས་པ་སྤོང་དགོས་སོ། །ཉེ་བའི་
སྡིག་པ་ལྔ་ནི། ཤོ་དང་མིག་མང་དང་དེ་དག་དང་འདྲ་བ་རྣམས་ནི་ཆོ་ལོ་རྩེ་བ་
དང་། བཟའ་བ་དང་རིན་གྱི་དོན་དུ་བསད་པ་སོགས་མཐོང་ཐོས་དོགས་པའི་
ཤ་སོགས་སྡིག་དང་བཅས་པའི་ཟས་རྣམས་སོ། །ཆོས་མ་ཡིན་པ་ལ་ཆོས་སུ་
ལོག་པར་རློམ་པ་ནི། མཚན་མ་སྟེ་མཚན་མའི་རྣམ་གཡེང་དང་ཉོན་མོངས་
པ་འཕེལ་བྱེད་ཀྱི་བསྟན་བཅོས་ངན་པ་ཀློག་པ་དང༌། ཉོན་མོངས་ཅན་གྱིས་
ཀུན་ནས་སླངས་བའི་ངག་འཁྱལ་སྣ་ཚོགས་དང༌། མཚུན་འཐོར་བ་མཆོད་
སྦྱིན་རིག་བྱེད་རྣམས་དང་ལྔའོ། །གསོད་པ་ལྔ་ནི། བ་ལང་གསོད་པ། བྱིས་
པ་གསོད་པ། བུད་མེད་གསོད་པ། སྐྱེས་པ་གསོད་པ་དང༌། ལྷ་མིའི་བླ་མ་
གསོད་པ་དང་ལྔའོ། །འཁུ་བ་སྟེ་ཁྲོ་བ་ལྔ་ནི། ཆོས་དང་འཇིག་རྟེན་གང་རུང་
དང་སྦྲེལ་ཡང་རུང་སྟེ་མཉམ་པར་འགྲོགས་པའི་གྲོགས་པོ་དང༌། བཀུར་བར་
འོས་པའི་རྗེ་བོ་དང༌། ལྷ་དང་མིའི་བླ་མ་སངས་རྒྱས་དང༌། དགེ་སློང་གི་
དགེ་འདུན་དང༌། ཡིད་བརྟན་པར་འོས་པའི་ཡུལ་མཁན་སློབ་སོགས་ལ་ཁྲོ་
བའོ། །དེ་ལྟར་ཉི་ཤུ་ནི་འཕྲལ་སྤྱོད་ཀྱི་སྒོ་ནས་སྤངས་ཤིང་ཟློག་པ་ཞིག་དགོས་
ལ། ཆགས་པ་ལྔ་ནི། མིག་གི་དབང་པོ་ཡུལ་གཟུགས་ལ་ཆགས་པ་སོགས།
དབང་པོ་ལྔ་ཡུལ་ལྔ་ལ་ཆགས་པ་ཞེས་བྱ་ན། དབང་ཤེས་ཀྱི་རྗེས་སུ་འབྲང་
14 2



སྡོམ་གསུམ་བདུད་རྩིའི་ཆུ་གཏེར།
བའི་རྣམ་རྟོག་ཡུལ་ལ་ཆགས་པའོ། །དེ་ནི་སོ་སོ་སྐྱེ་བོ་འདོད་ཁམས་པ་རྣམས་
ཀྱིས་རྩ་བ་ནས་ཟློག་པར་མི་ནུས་ཀྱང་། དེའི་གཉེན་པོ་ཉིན་རེ་བཞིན་དུ་ཐུན་
གསུམ་སོགས་བསྒོམ་པའོ། །གཉེན་པོ་ཡང་བསྐྱེད་རིམ་ལ་ཡུལ་དབང་ལྷ་
སྐུར་ང་རྒྱལ་བྱེད་པ་དང་། རྫོགས་རིམ་ལ་སོ་སོར་སྡུད་པའི་རྣལ་འབྱོར་གྱིས་
སོ། །བརྟུལ་ཞུགས་ཉེ་ལྔ་འདི་རྒྱས་པར་ཏཱ་ར་ནཱ་ཐས་མཛད་པའི་དུས་འཁོར་
དཀྱིལ་ཆོག་རྣམ་བཤད་བདུད་རྩིའི་རྒྱ་མཚོ་སོགས་ལས་ཤེས་པར་བྱའོ། །
༈ གསུམ་པ་ཉམས་ན་ཕྱིར་བཅོས་པའི་ཚུལ་ནི།
བག་མེད་ལ་སོགས་པའི་དབང་གིས་བླ་མ་ལ་སྨོད་པ་སོགས་རྩ་ལྟུང་བཅུ་བཞི་
གང་རུང་བྱུང་ན་འགྱོད་སེམས་དྲག་པོས་བླ་མ་ལ་ཅི་འབྱོར་བས་མཆོད་པ་
སྔོན་དུ་འགྲོ་བས། སྐྱབས་འགྲོ་སེམས་བསྐྱེད་ནན་ཏན་བྱས་ནས་དབང་དང་
འབྲེལ་བར་སྡོམ་པ་སླར་གསོ་བར་བྱ་ལ། སྟོབས་བཞི་ཚང་བའི་སྡིག་སྦྱོང་
དགོས་སོ། །རྩ་ལྟུང་གི་ཡན་ལག་མ་ཚང་བ་ཕམ་པའི་སྡེར་གཏོགས་པའི་སྦོམ་
པོ་རྣམས། ཡུལ་ བླ་མའམ་ སྔགས་ ཀྱི་ སྡོམ་ ལྡན་ ལ། རྒན་ན་ ཕྱག་ འཚལ་
གཞོན་ན་འདུད་པ་ཙམ་བྱས་སྙན་གསན་ཕབ་ནས། ཙོག་པུར་འདུག་སྟེ་ཕམ་
པའི་མིང་རིགས་ཀྱི་ཕྱིར་བཅོས་དང༌། སྦོམ་པོ་གཞན་རྣམས་སྦོམ་པོའི་མིང་
རིགས་ ཀྱི་ ཕྱིར་བཅོས་བྱེད་ ཚུལ་ གྱི་ཆོ་ག་གཞན་ལས་ཤེས་ པར་ བྱའོ། །
གཞན་ཡང་ཐམས་ཅད་མཁྱེན་པ་ཏཱ་ར་ནཱ་ཐས་དམ་ཚིག་ཉམས་ན་སླར་གསོ་
བར་བྱེད་པའི་ཚུལ་འདི་ལྟར་གསུངས་ཏེ། དུས་འཁོར་དཀྱིལ་ཆོག་རྣམ་བཤད་
བདུད་རྩིའི་རྒྱ་མཚོ་ལས། གལ་ཏེ་དམ་ཚིག་ཉམས་ན་སླར་གསོ་བར་བྱེད་པའི་
]
4 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཚུལ་ནི། རྒྱུད་ལས། རྩ་བའི་ལྟུང་བ་རྣམ་པར་དག་པར་འགྱུར་ཏེ་ཡོན་ཏན་ལྡན་
པ་དབང་བདུན་ལ་གནས་དག་གིས་སོ། །བུམ་པ་གསང་བ་ལ་གནས་གལ་ཏེ་
བརྟུལ་ཞུགས་ངེས་པའི་དབང་གིས་གོང་མ་ལ་ནི་དག་པ་མེད། །རྩ་བའི་ལྟུང་བ་
བྱུང་བ་གང་ཞིག་དག་པའི་སླད་དུ་སླར་ཡང་དཀྱིལ་འཁོར་འདིར་ནི་འཇུག་
བྱ་ སྟེ། །རྗེས་ སུ་ གནང་ བ་ ཐོབ་ ནས་ སླར་ ཡང་ ཚོགས་ ཀྱི་ འདུས་ པར་
ཐུ་བོའི་མིང་ནི་ཆུང་བ་ཉིད་དུ་འགྱུར། །དེ་ལ་ཡོན་ཏན་ལྡན་པ་ཞེས་པ་ནི་ཕྱིས་
མི་བྱེད་པའི་སྡོམ་པ་ལ་གནས་པ་ཡིན་ཏེ། །འདི་ནི་སྐབས་འདིའི་དོན་ཚན་
རྣམ་གྲངས་གལ་ཆེ་ཤོས་གཅིག་ཏུ་སྦྱོར་རྒྱུ་ཡིན་ནོ། །དེ་ཡང་དབང་བདུན་
ཐོབ་ལ་གོང་མ་མ་ཐོབ་པ་ནི། རྩ་ལྟུང་བྱུང་ན་སྡིག་པ་སྦྱང་བའི་ཐབས་རང་
འདོད་པའི་ལྷའི་སྙིང་པོའམ། རྡོ་རྗེ་སེམས་དཔའི་ཡི་གེ་བརྒྱ་པ་སྟོང་ཕྲག་
སུམ་ཅུ་རྩ་དྲུག་གི་བཟླས་པས་དག་པར་ནུས་པ་དང༌། བུམ་དབང་དང་གསང་
བའི་དབང་བསྐུར་ཙམ་ཐོབ་པ་ལ་ནི། སློབ་དཔོན་གྱིས་ཇི་སྐད་བཀའ་སྩལ་
བའི་བརྟུལ་ཞུགས་ངེས་པའི་ཆད་པ་དང་དུ་བླངས་པས་སྡིག་པ་དག་པར་
འགྱུར་ཏེ། དེ་ ཡང་ བུམ་ དབང་ ཙམ་ཐོབ་ པ་ ལ་ཡོན་འབུལ་བ་ དང་ ཕྱག་
མཆོད་སོགས་བསོད་ནམས་ ཀྱི་ཚོགས་ཆད་པ་ཙམ་དང༌། དེ་སྟེང་གསང་
དབང་ཡང་ཐོབ་པ་ལ་ནི། བསོད་ནམས་ཀྱི་ཚོགས་ཀྱི་ཆད་པ་སྔོན་དུ་འགྲོ་
བའི་དཀའ་ཐུབ་དཀའ་སྤྱད་ཚུལ་ཁྲིམས་ཀྱི་ཚོགས་ཀྱི་ཆད་པ་ཉམས་སུ་བླང་
དགོས་པ་ཡིན་ནོ། །གལ་ཏེ་ཤེས་རབ་ཡེ་ཤེས་ཀྱི་དབང་བསྐུར་བ་ཐོབ་ན།།
དེ་ལ་བྱུང་བའི་རྩ་ལྟུང་ནི། ཆད་པའི་ལས་ཙམ་གྱིས་དག་པར་མི་འགྱུར་བས་
1 4 4



སྡོམ་གསུམ་བདུད་རྩིའི་ཆུ་གཏེར།
བསོད་ནམས་དང་ཚུལ་ཁྲིམས་ཀྱི་སྟོབས་ཅི་ནུས་ཅི་ལྕོགས་སུ་བྱས་ནས་མཐོལ་
བཤགས་རྒྱ་ཆེར་ཕུལ་ཏེ། བསྐྱེད་པའི་རིམ་པའམ་རྫོགས་པའི་རིམ་པའི་རྣལ་
འབྱོར་ལ་ནན་ཏན་དུ་འབད་པས་རིམ་གྱིས་ལྟུང་བ་བྱང་བར་འགྱུར་རོ། །འདིའི་
འགྲེལ་བར། སློབ་དཔོན་གྱིས་འདིའི་ཆད་པ་སྦྱིན་པར་མི་འགྱུར་རོ་ཞེས་པ་
ནི། བསོད་ནམས་དང་ཚུལ་ཁྲིམས་ཀྱི་ཆད་ལས་བྱིན་པ་ཙམ་ལས་ལྟུང་བ་
དག་པར་སློབ་དཔོན་གྱིས་གནང་བ་མི་སྦྱིན་པ་ཁོ་ན་སྟེ། སྦྱིན་པར་མི་འགྱུར་
རོའི་དོན་སྦྱིན་པ་ཙམ་གྱིས་དག་པར་མི་འགྱུར་ཅེས་པའོ། །སྤྱིར་སློབ་དཔོན་
གྱིས་དགེ་བའི་ཆད་ལས་སྟེར་བ་བཀག་པའོ་སྙམ་དུ་སེམས་ཤིང་སྨྲ་བ་མ་
ཡིན་གྱི། སྐབས་དེར་དགེ་བ་གང་བསྒྲུབ་ཀྱང་དེའི་ལྟུང་བའི་གཉེན་པོར་
འགྱུར་བ་ཁོ་ན་ཡིན་པའི་ཕྱིར་རོ། །ཞེས་པ་ནས། རྩ་བའི་ལྟུང་བ་བྱུང་བ་ཀུན་
ལ་སྡོམ་པ་ཞིག་པའམ་རྩ་བ་ནས་མ་ཞིག་ཀྱང་ཉམས་སྨད་པའི་ཕྱིར་རོ། །
སླར་བླང་བའམ་གསོ་བའི་དོན་དུ་དཀྱིལ་འཁོར་ཆེན་པོ་འདིར་ཡོངས་སུ་
ཞུགས་ཏེ་དབང་བླང་བར་བྱའོ། །དེའི་ཚེ་སྡོམ་པ་སོར་ཆུད་པས་སློབ་དཔོན་
གྱི་བཀའི་གནང་བ་ཐོབ་པར་བྱས་ནས་ཚོགས་ཀྱི་འདུས་པར་འཇུག་ཏུ་རུང་
ལ། སྔོན་ལྟུང་བ་མ་བྱུང་བའི་དུས་ན་གཞན་གྱི་གྲལ་སོགས་བཀུར་སྟི་དབང་
བ་ཡིན་ཡང་། སྐབས་དེར་དམ་ཚིག་གི་བསླབ་པ་གཞོན་པ་རྣམས་ཀྱང་གྲལ་
གོང་དུ་བཏང་སྟེ། དམ་ཚིག་བསྐྱར་བ་དེ་ནི་གྲལ་གྱི་ཐ་མར་བཞག་པར་བྱའོ། །
ཞེས་པ་ནས། དེ་ལྟར་དམ་ཚིག་གསོའི་ཟིན་ནས། གཟོད་བཟླས་བརྗོད་དང་
ཆད་ལས་སོགས་བླང་བར་བྱ་བ་ཡིན་གྱི་དམ་ཚིག་མ་བསྐྱལ་པ་ལ་བཟླས་བརྗོད་
1 4 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བྱ་བར་མི་རིགས་སོ། །ཞེས་སོགས་གསུངས་སོ། །གཞན་རིམ་གཉིས་བསྒོམ་པ།
གཟུངས་ སྔགས་ ཟབ་ མོ་ བཟླ་ བ། ལྟུང་ བཤགས་ སྤྱི་ བཤགས་ སོགས་
སྡིག་ལྟུང་སྦྱོང་བའི་ཐབས་མང་དུ་གསུངས་ལ། ཁྱད་པར་དུ་རང་གི་སྤྱི་བོར་
རྡོར་སེམས་ཡབ་ཡུམ་བསྒོམས་ནས་བདུད་རྩི་འབེབ་སྦྱོང་གི་དམིགས་པ་དང་
སྟོབས་བཞིས་ནན་ཏན་བྱས་ཏེ་ཉིན་རེ་བཞིན་ཡི་གེ་བརྒྱ་བ་ཉེར་གཅིག་རེ་མ་
ཆག་པར་བཟླས་ན། ལྟུང་བ་ཞག་རེ་བཞིན་ཉིས་འགྱུར་དུ་འགྲོ་བའི་འཕེལ་
ཁ་ཆད་ཅིང་། འབུམ་ཕྲག་གཅིག་བཟླས་ན་རྩ་ལྟུང་ཡང་རྣམ་པར་དག་པར་
གསུངས་སོ། །འདི་ནི་བྱ་སླ་ལ་དོན་ཆེ་པས་ན་བདག་ལེགས་སུ་འདོད་པ་
རྣམས་ཀྱིས་འབད་པར་བྱའོ། །བཤགས་པའི་སྐབས་ཀུན་ཏུ་གཉེན་པོ་སྟོབས་
བཞི་ ཚང་ དགོས། དེ་ ལ་ སྔ་མ་ ལ་ འགྱོད་སེམས་དྲག་པོ། ཕྱི་མ་ལ་སྡོམ་
སེམས་ གཉིས་ངེས་ པར་ དགོས་ཤིང༌། དེ་ ལ་ མ་བསྲུང་བའི་ཉེས་དམིགས་
དང༌། བསྲུང་བའི་ཕན་ཡོན་བསམ་པ་དགོས་པས། ཚེ་འདིའི་ཉེས་དམིགས་རྩ་
ལྟུང་ སོགས་ བྱུང་ན་བདུད་དང་ ལོག་ འདྲེན་སོགས་ཀྱིས་བཟུང་སྟེ། རིམས་
ནད་ སོགས་ མི་འདོད་ པ་སྣ་ཚོགས་འབྱུང་ཞིང༌། ཕྱི་མར་དམྱལ་བ་ཆེན་པོ་
རྣམས་སུ་སྡུག་བསྔལ་ཚད་མེད་པ་མྱོང་བར་འགྱུར་རོ། །
བཞི་བ་བསྲུངས་པའི་ཕན་ཡོན་ནི།
རྩ་བ་དང་ཡན་ལག་གི་ཉེས་པས་མ་གོས་པའམ། གོས་ཀྱང་ཕྱིར་བཅོས་ཚུལ་
བཞིན་དུ་བྱས་ནས་དམ་ཚིག་དང་སྡོམ་པ་དག་བསྲུང་ན། ཚེ་འདིར་མཆོག་
སངས་རྒྱས་ཀྱི་གོ་འཕང་ངམ། ལས་རབ་འབྱམས་འགྲུབ་པ་དང༌། ལམ་སྒོམ་
1 4 6



སྡོམ་གསུམ་བདུད་རྩིའི་ཆུ་གཏེར།
པའི་བརྩོན་པ་དང་ལྡན་པས་ཤི་འཕོས་ན་སྐྱེ་བ་བདུན་དང་། ལམ་སྒོམ་པའི་
བརྩོན་པ་དང་མི་ལྡན་ཡང་སྐྱེ་བ་བཅུ་དྲུག་ཚུན་ཆད་ལ་མཆོག་སངས་རྒྱས་ཀྱི་
གོ་འཕང་ཐོབ་པར་གསུངས་སོ། །ཡང་སྐབས་འདིར་ཤེས་དགོས་པ་ནི། ཇི་
སྐད་དུ། མཚམས་ལ་གཅེས་པའི་སྤང་བླང་ནི། །བོད་ལ་མཚམས་སྒྲུབ་མང་
ན་ཡང་། །རྟགས་དང་ཡོན་ཏན་ཚུལ་བཞིན་དུ། །མི་འབྱུང་མཚམས་གསུམ་
རལ་བའི་སྐྱོན། །སྐུ་མཚམས་མ་གྲོལ་གཞན་དང་ཕྲད། །གསུང་མཚམས་མ་
གྲོལ་ངག་བཅད་ཤོར། །ཐུགས་མཚམས་མ་གྲོལ་ཉོན་མོངས་དྲག །དམ་ཚིག་
ཉམས་པ་རྣམ་གསུམ་ནི། །བསྐྱེད་པའི་སྐུ་ནི་མི་གསལ་ཞིང་། །བཟླས་པའི་
ངག་ནི་མ་དག་དང༌། །བསྒོམས་པའི་ཏིང་འཛིན་བྱིང་བའོ། །བསྲུང་བྱ་རྣམ་
གསུམ་ཉམས་པ་ནི། །ལུས་བཅུད་ཁམས་ཀྱི་དྭངས་མ་ཉམས། །ངག་བཅུད་
ཁ་རླངས་མཆིལ་མ་དོར། །ཡིད་བཅུད་རྣམ་རྟོག་རྒྱུན་མ་བཅད། །དེ་དག་
གསུམ་ཚན་གསུམ་པོ་ནི། །རྩ་བའི་ཉེས་པ་རྣམ་དགུའོ། །ཡན་ལག་ཉེས་པ་
བཅུ་གསུམ་ནི། །སྒྲུབ་པ་པོ་ཡིས་བསྲུང་དགོས་པས། །མཚམས་མ་གྲོལ་བར་
གནས་མི་སྤོ། །གདན་དང་གདིང་བ་མི་སྤྲུག་གོ །གཞན་དང་ཁ་ཕོར་མི་བསྲེ་
ཞིང་། །གཏོར་མ་དུས་ལས་མ་ཡོལ་འབུལ། །འཐབ་དང་འཁོན་འཛིན་མི་བྱ་
ཞིང༌། །སྒྲུབ་ ཁང་ གཏོར་ ཕུད་ཉམས་མི་འཇུག །ཁྱི་དང་ མཛེ་བོ་ཤན་ པ་
གསུམ། །སྒྲུབ་ཁང་ནང་དུ་མི་འཇུག་ཅིང་། །ཉམས་གྲིབ་ཅན་གྱི་ཟས་ལ་
འཛེམ། །སྨ་ར་ ཨག་ཚོམ་མི་བྲག་གོ །རང་གི་མལ་དུ་གཞན་མི་གཏང༌། །
ཕྲེང་སོགས་གཞན་གྱི་ལག་མི་འགྲེམ། །མདའ་གཞུ་མཚོན་རྩེ་མི་རེག་ཅིང་། །
1 4 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མཚོན་རྩེ་ཁ་ལ་མི་འཇུག་པ། །དེ་དག་བཅུ་བཞི་བསྲུང་དགོས་སོ། །ཞེས་
གསུངས་པ་ལྟར་ཤེས་པར་བྱའོ། །བསམ་པའི་ཁྱད་པར་ངེས་འབྱུང་གི་བསམ་
པ་དང་། བྱང་ཆུབ་སེམས་བསྐྱེད། ཡང་དག་པའི་ལྟ་བ་བཅོས་མ་ཚུད་ཆད་
ཀྱིས་རྒྱུན་དུ་ཟིན་པ་གལ་ཆེ་བའོ། །
སྨྲས་པ། རྒྱལ་བསྟན་གཞིར་གྱུར་རྣམ་དག་ཚུལ་ཁྲིམས་ཀྱི། །
གཙོ་བོ་སྡོམ་གསུམ་རྣམ་དག་ལེན་པའི་ཐབས། །
བསྲུང་བའི་ཐབས་ཚུལ་རྣམ་དག་ཕྲ་ཞིབ་དང་། །
ཉམས་ན་ཕྱིར་བཅོས་བྱེད་ཚུལ་ཕན་ཡོན་བཅས། །
ཚངས་པའི་མགུར་ནས་ཇི་སྐད་བཀའ་བསྩལ་བཞིན། །
མ་འདྲེས་གསལ་བའི་ངག་གིས་ལེགས་པར་བཀོད། །
རྣམ་དཀར་ཆོས་ལྡན་བརྩོན་པའི་ཐར་འདོད་རྣམས། །
གཞུང་འདིར་འཇུག་ནས་སྒོ་གསུམ་བྱི་དོར་གྱིས། །
ཀྱེ་མ་ཚེ་འདིའི་སྣང་བས་རབ་བསླུས་ནས། །
ཕྱི་མའི་སྡུག་བསྔལ་དྲག་པོའི་རྒྱུ་བསྒྲུབས་སྟེ། །
སྐོམ་པ་སེལ་སླད་ལན་ཚ་འཐུང་བ་ལྟར། །
འགྱུར་ཕྱིར་སྡོམ་གསུམ་རྒྱུན་དུ་བསྲུང་བར་གྱིས། །
1 4 8



སྡོམ་གསུམ་བདུད་རྩིའི་ཆུ་གཏེར།
དེང་དུས་བཤད་སྒྲུབ་བསྟན་པ་ཡལ་བོར་ཏེ། །
བྱ་བ་ལས་ཀྱི་འཁོར་ལོའི་མིང་བཏགས་ནས། །
ཆགས་སྡང་སྙན་གྲགས་ཆོས་བརྒྱད་སྨག་རུམ་གྱིས། །
སྡོམ་གསུམ་བསླབ་བྱ་མཚན་མོའི་གཟུགས་ཇི་བཞིན། །
དེ་ཕྱིར་སྐྱབས་འགྲོ་སྡོམ་གསུམ་བསླབ་བྱ་རྣམས། །
དྲན་ཤེས་བག་ཡོད་བརྟན་པོས་སྲུངས་ཤིག་དང༌། །
གཏན་བདེའི་ཐར་བའི་ཡིད་བཞིན་དབང་གི་རྒྱལ། །
མྱུར་དུ་ཐོབ་པར་འགྱུར་ཞེས་རྒྱལ་བས་གསུངས། །
སྡོམ་གསུམ་བསླབ་བྱ་ཞིབ་ཅིང་ཕྲ་བ་རྣམས། །
བདག་བློ་སྦྱང་བ་དམན་དང་བློ་གྲོས་ཕྲ། །
དེ་བས་མ་བཤད་ལོག་བཤད་ཉེས་མཆིས་ན། །
ཐམས་ཅད་མཁྱེན་པ་རྣམས་ལ་སྙིང་ནས་བཤགས། །
འདིར་འབད་ལེགས་ཚོགས་བདུད་རྩིའི་ཆུ་གཏེར་ཆེ། །
རྒྱལ་བའི་རྣམ་དཀར་མཚོ་ཆེན་དང་འདྲེས་ནས། །
ལྷག་བསླབ་རིན་ཆེན་གཏེར་གྱི་སྒོ་འབྱེད་ཅིང་།།
ཁྲིམས་ལྡན་ཀླུ་དབང་ཚོགས་ཀྱིས་རོལ་བར་སྨོན། །
1 4 9



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཞེས་སྡོམ་གསུམ་གྱི་བསླབ་བྱ་དྭངས་གསལ་བདུད་རྩིའི་ཆུ་གཏེར་ཞེས་བྱ་བ་
འདི་ནི་སྤྲུལ་རྡོ་རྗེ་དགྲ་འདུལ་གྱི་འབྲི་གཞིའི་ཤོག་གུ་དང་དར་བཅས་བཀས་
བསྐུལ་བ་དང༌། སློབ་བུ་འགའ་ཞིག་ལ་ཕན་ཕྱིར་དང་རང་གི་བློ་སྦྱང་བའི་ཆེད་
དུ་བཙུན་པ་ངག་དབང་དངོས་གྲུབ་དཔལ་ནས་རབ་གནས་མེ་ཁྱི་ལོའི་རྒྱལ་
ཟླའི་ཚེས་ཉེར་དྲུག་ལ་དབུ་བཟུང་ནས་མེ་ཕག་ལོའི་མཆུ་ཟླ་བའི་ཚེས་དྲུག་
གི་བར་ཏེ་ཉིན་བཅུ་གཅིག་གི་རིང་ལ་རྫོགས་པར་བྲིས་པའོ། །འདིས་ཀྱང་
རྒྱལ་བསྟན་ཕྱོགས་དུས་ཀུན་ཏུ་རྒྱས་པར་གྱུར་ཅིག ། །སརྦ་མངྒ་ལམ།། །།
1 5 0



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
༄༅། །ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་
བགྲོ་གླེང་ཐེངས་གཉིས་པའི་དྲིས་ལན་ལུང་རིགས་
འདོད་འཇོ་དཔག་བསམ་ལྗོན་ཤིང་
ཞེས་བྱ་བ་བཞུགས་སོ། །
༄༅། །ཨོཾ་ སྭ་ སྟེ། རྒྱལ་ བ་ མཆོག་ གིས་ མཆོག་ ཁྱོད་ ལུང་ བསྟན་ བསྟན་
པ་འཛིན་པའི་བདག །བདག་ཉིད་དམ་པས་དམ་ཆོས་ཆོས་ཀུན་ཀུན་ནས་
མཁྱེན་པའི་ ཐབས། །ཐབས་ ཤེས་ ལེགས་ སྟོན་ སྟོན་ པའི་ གསུང་ རབ་ རབ་
འབྱམས་མཁྱེན་པའི་ཐུགས། །ཐུགས་ རྗེས་ རྒྱལ་ དགོངས་ དགོངས་འགྲེལ་
འགྲེལ་བཤད་དགེ་མཚན་བཞད་པའི་གཉེན། །
རྟོན་པ་བཞི་ལྡན་གངས་རི་ལས་འོངས་བའི། །
མདོ་རྒྱུད་ཀུན་གྱི་དགོངས་བཅུད་ཆུ་གཏེར་ཉིད། །
ལེགས་བཤད་པད་དཀར་ཚལ་དུ་དངར་བའི་བདག །
རྗེ་བཙུན་སྒྲོལ་མགོན་ཞབས་ལ་སྤྱི་བོས་འདུད། །
1 5 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
རང་བློ་དམན་པའི་དབུལ་བ་བསལ་བ་དང༌། །
ཆོས་མཐུན་དོན་གཉེར་བློ་ལྡན་གང་དག་ལ། །
ཟབ་རྒྱས་ཆོས་ཀྱི་དགའ་སྟོན་སྤེལ་སླད་དུ། །
གསུང་རབ་རིན་ཆེན་མཛོད་ཀྱི་སྒོ་ཕྱེའོ། །
དེ་ལ་འདིར་བདག་ཅག་གི་བླ་མ་མཉམ་མེད་ཤཱཀྱའི་རྒྱལ་པོས་
དང་པོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་ཆེན་གྲངས་མེད་
གསུམ་དུ་ཚོགས་བསགས། མཐར་སྐུ་བཞིའི་གོ་འཕང་མངོན་དུ་བྱས། དེ་
ཡང་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱིས་སྒྲིབ་གཉིས་ཀྱི་གཡུལ་ངོ་ཕམ་
པར་མཛད་ནས་ཐུགས་བརྩེ་བ་ཆེན་པོས་ཉེ་བར་གཟིགས་ཏེ། བསྡུ་བ་བཞིས་
གདུལ་བྱ་རིགས་ཅན་གསུམ་གྱི་འགྲོ་བ་མཐའ་དག་སྨིན་གྲོལ་གྱི་ཞིང་དུ་
བསྡུས་ནས་སྲིད་པ་དང་ཞི་བའི་རྒུད་པ་མཐའ་དག་ལས་ཡང་དག་པར་བསྒྲལ་
ནས་ཐར་བ་དང་ཐམས་ཅད་མཁྱེན་པའི་གོ་འཕང་བླ་ན་མེད་པ་ལ་ཉེ་བར་
བཞག་པར་བཞེད་དེ། གསུང་རབ་ཡན་ལག་བཅུ་གཉིས་དང་ལྡན་པའི་རིན་
པོ་ཆེའི་ཆོས་ཀྱི་ཕུང་པོ་ཇི་སྙེད་ཅིག་བཀའ་བསྩལ་བར་མཛད་ལ། གསུང་
རབ་དེ་དག་ལས་བཀའ་ཐ་མ་དོན་དམ་རྣམ་པར་ཕྱེ་བའི་དགོངས་དོན་ནི།
རྒྱལ་ཚབ་བྱམས་མགོན་སོགས་ས་བཅུའི་དབང་ཕྱུག་རྣམས་ཀྱིས་ལེགས་
པས་བསྐྱངས་པའི་གསེར་སྦྱང་གཙོ་མ་ལྟ་བུའི་གཞན་སྟོང་དབུ་མའི་སྲོལ་
བཟང་པོ་ཉིད་ཡིན་ལ། འདི་ནི་ལྷ་དང་བཅས་པའི་འགྲོ་བ་མཐའ་དག་ལ་
1 5 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཕན་པ་དང་བདེ་བའི་གཞིར་གྱུར་པ་ཡིན་པས་ཚུལ་དེ་གཅེས་པར་འཛིན་
རིགས་ཤིང༌། དེ་འཛིན་པ་ཡང་བཤད་སྒྲུབ་ལས་གཞན་པའི་ཐབས་ཀྱིས་ནི་
མ་ཡིན་པའི་ཕྱིར་དང༌། སྒྲུབ་པའང་འཆད་ཉན་སྔོན་དུ་འགྲོ་བ་ཅན་ཡིན་
པས་ཐོག་མར་འཆད་ཉན་ལ་འཇུག་དགོས་པ་དེས་ན། དེ་སྤེལ་སླད་དུ་ཇོ་
ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་ཐེངས་
གཉིས་ པའི་ དྲིས་ ལན་དག་ འདིར་ གང་བཤད་པར་ བྱ་བའི་ཆོས་སོ། །
༈ དེ་ལ་དྲི་བ་བཅུ་དགུ་ཡོད་པ་ལས་དང་པོ་ནི།
ཐེག་མཆོག་དབུ་མ་ལས། རྒྱལ་བས་ལུང་བསྟན་ཞེས་པའི་སྐབས་ཀྱི་ལུང་
སྟོན་བྱེད་ཀྱི་མདོ་རྒྱུད་རྣམས་གང་ཡིན་ཞེས་པའོ། །དེའི་ལན་ནི། ཆོས་རྗེ་
ཀུན་མཁྱེན་དོལ་པོ་པ་ཤེས་རབ་རྒྱལ་མཚན་དཔལ་བཟང་པོ་མཆོག་ལུང་
སྟོན་པའི་མདོ་དང་རྒྱུད་བསྟན་བཅོས་རྣམས་འདི་ལྟ་སྟེ། ཀུན་མཁྱེན་ཡབ་
སྲས་བཅོ་ལྔའི་རྣམ་ཐར་དུ་བཀོད་པའི་གཙུགས་ཏོར་རྣམ་པར་རྒྱལ་མའི་རྒྱུད་
ལས། བདེ་གཤེགས་མྱ་ངན་འདས་འོག་ནས། །ལོ་ནི་སྟོང་ ཕྲག་ཕྱེད་རིང་
ཚེ། །གདོང་དམར་ཡུལ་དུ་ང་འདྲ་བའི། །བསྟན་པ་འཛིན་པའི་དགེ་སློང་
ཞིག །ཆུ་བོ་ལྗོན་ཤིང་ཕྲེང་མཛེས་སུ། །ཀ་ཡོ་རི་ཡི་གྲོང་ཁྱེར་དུ། །ཡབ་ནི་ཡེ་
ཤེས་ དབང་ ཕྱུག་ ཆེ། །ཡུམ་ནི་ ཚུལ་ ཁྲིམས་ རྒྱན་ ཞེས་ གྲགས། །སྲས་ནི་
སངས་ རྒྱས་ མིང་ ཅན་ འབྱུང་ ། །ང༌ ཡི་ བསྟན་ པའི་རྒྱལ་ མཚན་ འཛུག །
ཆོས་ཀྱི་དུང་འབུད་དར་ཕྱར་འགྱུར། །ཞེས་དང༌། ཆོས་རྗེ་ཀུན་མཁྱེན་གྱི་
དངོས་སློབ་ཆོས་གྲགས་དཔལ་བཟང་པོས་མཛད་པའི་རྣམ་ཐར་གསལ་
1 5 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ། །
སྒྲོན་དུ་བཀོད་པའི་ཨ་དྲ་ཤི་ལ་བཀོད་པའི་མདོ་ལས། བཅོམ་ལྡན་འདས་
ཀྱི་སྨིན་མཚམས་སུ་རྟོག་པ་ལས་བྱུང་བའི་དམྱལ་ཁམས་ཐམས་ཅད་རབ་
ཏུ་འཇོམས་པའི་འོད་ཟེར་སྣ་ཚོགས་པ་འཕྲོས་ནས། མུན་ནག་ཐམས་ཅད་
སངས་ཏེ་སེམས་ཅན་ཐམས་ཅད་ཀྱི་སྡུག་བསྔལ་ཞི་ནས། སངས་རྒྱས་ཀྱི་
སྒྲ་དང་ཆོས་ཀྱི་སྒྲ་དང༌། དགེ་འདུན་གྱི་སྒྲས་ཁྱབ་པས། གཤིན་རྗེའི་རྒྱལ་
པོ་ཡང་ཁྲི་ལས་བབ་ནས་ཕྱག་འཚལ། དེ་ནས་ཨ་དྲ་ཤི་ལས་བཅོམ་ལྡན་
འདས་ལ་ཞུས་ནས། ཆོས་ཀྱི་རྒྱལ་པོས་གསོལ་པ། རྟག་ཏུ་ གཟིགས་ པ་
སྤྱན་རས་གཟིགས། །མ་འོངས་དུས་ཀྱི་ཐ་མ་ལ། །སྙིགས་དུས་སེམས་ཅན་
སྐྱོབ་པའི་ཕྱིར། །མ་ཧཱ་སུ་རའི་བྱང་ཕྱོགས་སུ། །ཁ་བ་ཅན་གྱི་ཡུལ་དབུས་
ན། །གྲོང་ཁྱེར་ཆེན་པོ་ཀ་ཡོ་རི། །རྣམ་པར་གྲགས་པའི་ས་བདག་ནི། །ཡེ་
ཤེས་དབང་ཕྱུག་ཡབ་སྨོས་པ། །དེ་ཡི་སྲས་སུ་བལྟམས་པར་མཐོང་། །དེ་
ལ་གང་འབྲེལ་སེམས་ཅན་ཀྱང༌། །འཕགས་པའི་གང་ཟག་ཤ་སྟག་གོ །
ཞེས་གསུངས་པ་དང༌། ཀུན་མཁྱེན་ཆེན་པོའི་རྣམ་ཐར་རྣམ་བཤད་ཆེན་པོ་
དགེ་ལེགས་ནོར་བུའི་ཕྲེང་བར་བཀོད་པའི་བྷི་རི་ཧ་རིའི་མདོ་ལས། ཁ་བ་
ཅན་དུ་ཚེ་ལོ་བརྒྱད་ཅུ་ན། །བསྟན་པ་ཉམས་ཏེ་ཆོས་ཉིད་ཁྱད་དུ་སོད། །
ལོག་ལྟར་ཞུགས་པའི་དུས་སུ་ལི་ཙཱ་བི། །ཆོས་ཀྱི་སྒྲོན་མེ་ཐོགས་ནས་དོལ་
པོ་ཞེས། །ངའི་མིང་དུ་འཛིན་པའི་གྱ་ནོམ་པ། །ལོ་བརྒྱར་ཆོས་ཀྱི་ཆར་བ་
ཕབ། །ཐེག་ཆེན་ཆོས་ཀྱི་རྔ་ཆེན་བརྡུང་། །ཆོས་ཀྱི་མཆོད་སྦྱིན་རྒྱལ་མཚན་
བཙུགས། །ཞེས་ དང༌། སྤྲིན་ ཆེན་ པོའི་ མདོ་ ༼སྡེ་དགེའི་བཀའ་འགྱུར་མདོ་མང་
1 5 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཝ་པོད་ཤོག་གྲངས་བརྒྱ་དང་གྱ་ལྔ་པ༽ལས། ཇི་སྐད་དུ། དེ་ནས་དེའི་ཚེ་ལྷོ་ཕྱོགས་
ཀྱི་ཡུལ་འདབ་སྟང་ཟིལ་གྱི་རི་ལས་འོད་སྲུང་ཆེན་པོ་དང་ཐབས་ཅིག་ཏུ་
འོངས་པའི་ལྷའི་བུ་རྣམས་སྟེང་གི་བར་སྣང་ལ་ཏ་ལ་བདུན་ཙམ་དུ་འཁོད་ནས་
དེ་བཞིན་གཤེགས་པ་ལ་མེ་ཏོག་སིལ་མའི་རིམ་པ་རི་རབ་ཙམ་དག་གཏོར་
ནས། མིག་མཆི་མས་གང་སྟེ་ངུ་བཞིན་དུ་ཚིག་འདི་སྐད་ཅེས་གསོལ་ཏོ། །
ཀྱེ་མ་བཅོམ་ལྡན་འདས་དེ་བཞིན་གཤེགས་པ་ཐབས་ཀྱིས་ཡོངས་སུ་མྱ་ངན་
ལས་འདས་པས་ཡོངས་སུ་མྱ་ངན་ལས་འདས་པ་ན། དེ་བཞིན་གཤེགས་
པས་གསུངས་པའི་མདོ་འདི་ལྟ་བུ་འདི་དག་འཆང་བར་བགྱིད་པའི་སེམས་
ཅན་དེ་དག་ཅི་འདྲ་བ་དག་ཅིག་འབྱུང་བར་འགྱུར། བཅོམ་ལྡན་འདས་ཀྱིས་
བཀའ་སྩལ་པ། ལྷའི་བུ་དག་ང་འདས་པའི་འོག་ཏུ་དགེ་བའི་རྩ་བ་བྱས་པ་
རྣམས་དང༌། སངས་རྒྱས་མང་པོ་ལ་བསྙེན་བཀུར་བྱས་པ་དེ་དག་མདོ་སྡེ་
འདི་ ལྟ་བུ་འདི་དག་འཆང་བར་འགྱུར་ཏེ། གཞན་དག་ལ་ཡང་རྒྱས་པར་
སྟོན་པར་འགྱུར་རོ། །སྤྲིན་ཆེན་པོའི་མདོ་འདི་ཡང་ལོ་བཞི་བཅུའི་བར་དུ་
འཛམ་བུའི་གླིང་ན་སྤྱོད་པར་འགྱུར་ཏེ་རྒྱས་པར་ཡང་འགྱུར་རོ། །དེའི་འོག་ཏུ་
ཕྱི་མའི་དུས་ན་དམ་པའི་ཆོས་སྤོང་བ་དང༌། རྒྱལ་པོ་འཁྲུག་པ་དང་། དམ་པའི་
ཆོས་ནུབ་པར་འགྱུར་བ་མ་འོངས་པའི་དུས་དེ་ན་དགེ་སློང་དང༌། དགེ་
སློང་མ་དང༌། དགེ་བསྙེན་དང༌། དགེ་བསྙེན་མ་ལུས་ཡོངས་སུ་མ་སྦྱངས་པ་
དང༌། ཚུལ་ཁྲིམས་ཡོངས་སུ་མ་སྦྱངས་པ་དང༌། །སེམས་ཡོངས་སུ་མ་སྦྱངས་
བ་དང༌། ཤེས་རབ་ཡོངས་སུ་མ་སྦྱངས་པ་དང༌། ཤེས་རབ་འཆལ་པ་དང༌།
1 5 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལུག་ལྟར་ལྐུགས་པ་དང༌། ཤེས་རབ་ཡོངས་སུ་ཉམས་པ་རྣམས་ཀྱིས་མདོ་
འདི་ལྟ་བུ་འཆད་པ་ཐོས་ན་ཡིད་མི་ཆེས་ཤིང་བགད་པར་བྱེད། སྟིང་བར་
བྱེད། འཕྱ་བར་བྱེད་ལ། ལྐོག་ཏུ་སོང་ནས་ཕན་ཚུན་ཟློས་ཤིང་སྨོད་པར་བྱེད་
དེ་འཕྱ་བའི་བསམ་པས་དེ་དག་ཚིག་འདི་སྐད་དུ་ངོ་མཚར་ཏོ། །ཞེས་པ་ནས།
བཅོམ་ལྡན་འདས་ཡུན་ཇི་སྲིད་ཅིག་ན་དེ་བཞིན་གཤེགས་པའི་སྲས་འོད་སྲུང་
ཆེན་པོ་དང་འདྲ་བའི་དགེ་སློང་འབྱུང་བར་འགྱུར། གང་དུ་ནི་སྐྱེ་བར་འགྱུར།
དེའི་མིང་ནི་ཇི་སྐད་ཅེས་བགྱི་བར་གཟུང་བར་འཚལ། བཅོམ་ལྡན་འདས་
ཀྱིས་བཀའ་སྩལ་པ། ལྷའི་བུ་དག་ང་འདས་པའི་འོག་ལོ་བརྒྱ་ཕྲག་མང་པོ་
འདས་པ་ན་ལྷོ་ཕྱོགས་ཀྱི་རྒྱུད་དུ་༼འཁོར་གྱི་མི་མང་པོའི་ནང་ནས་འབྱུང་བར་འགྱུར་
རོ། །དེའི་ལོ་བརྒྱད་ཅུ་དེ་འཁར་གྱི་རྒྱལ་པོ་བདེ་སྤྱོད་ཅེས་བྱ་བ་འབྱུང་བར་འགྱུར་
ཏེ། དེའི་ཚེ་ལོ་བརྒྱད་ཅུ་༽ན་དམ་པའི་ཆོས་ནུབ་པར་འགྱུར་པའི་ལྷག་མ་
ཙམ་དུ་ལུས་པའི་དུས་ལ་བབ་པ་དེའི་ཚེ་ངའི་ཉན་ཐོས་འབྱུང་བར་འགྱུར་
ཏེ། དམ་པའི་ཆོས་ཀྱང་འབྱིན་པར་འགྱུར། ཆོས་ཀྱི་འཁོར་ལོ་ཡང་བསྐོར་
བར་ འགྱུར། ཐེག་པ་ ཆེན་པོ་ཡང་ གཞན་ དག་ ལ་ རྒྱས་ པར་ འཆད་པར་
འགྱུར་རོ། །མདོ་སྡེ་འདི་ལྟ་བུ་དག་བཤད་པ་ཐོས་ནས་སྔོན་གྱི་ཡང་དག་
པར་རྫོགས་པའི་སངས་རྒྱས་རྣམས་ལས་གང་དག་ཐོས་པ་དེ་དག་ཀྱང་ཕྱི་
མའི་དུས་ཀྱི་ཚེ་འཛིན་པར་འགྱུར། ཀུན་ཆུབ་པར་བྱེད་པར་འགྱུར། འཆང་
བར་འགྱུར། ཀློག་པར་འགྱུར། ཡིད་ཆེས་པར་འགྱུར་རོ། །སེམས་ཅན་གང་
དག་དེ་བཞིན་གཤེགས་པའི་མཚན་འདི་དག་ཐོས་ན་ཡིད་མི་ཆེས་པ་དང་།
1 5 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
མ་དད་པ་དང་། ཁ་ཏོན་མི་བྱེད་པ་དང༌། མི་ཀློག་པ་དང༌། མི་འདྲི་བ་
དེ་དག་ནི་བདུད་ཀྱི་བྱིན་གྱིས་བརླབས་པ་ཡིན་ནོ། །སེམས་ཅན་གང་དག་
དེ་བཞིན་གཤེགས་པའི་མཚན་འདི་དག་ཐོས་ན་ཡིད་ཆེས་པར་བྱེད་ཅིང་དད་
པར་འགྱུར་པ་དང༌། ཁ་ཏོན་བྱེད་པ་དང༌། ཀློག་པ་དང༌། འདྲི་བ་དེ་དག་
ནི་སངས་རྒྱས་མང་པོས་ཡོངས་སུ་བཟུང་བ་ཡིན་ནོ། །དེ་ནས་དེའི་ཚེ་ལྷའི་བུ་
མཐོང་ན་དགའ་བ་དྲི་ཟའི་རྒྱལ་པོས་བཅོམ་ལྡན་འདས་ལ་བསྐོར་བ་བྱས་
ཏེ། ལན་ས་ཡར་ཞབས་ལ་མགོ་བོས་ཕྱག་འཚལ་ནས། བཅོམ་ལྡན་འདས་
ལ་འདི་སྐད་ཅེས་གསོལ་ཏོ། །བཅོམ་ལྡན་འདས་འོད་སྲུང་ཆེན་པོ་དང་འདྲ་
བ་དེ་བཞིན་གཤེགས་པ་དང་མིང་མཐུན་པ། བྱམས་པ་ཆེན་པོ་ལ་གནས་པ།
ཚུལ་ཁྲིམས་ཆེན་པོ་ལ་དྲག་ཏུ་བརྩོན་པ་ཤིན་ཏུ་མཆོག་ཏུ་མཛེས་པ། རིགས་
ཆེན་པོར་སྐྱེས་པ། ཚུལ་ཁྲིམས་དང་ལྡན་པ་ཆེན་པོ་དགེ་སློང་གིས་ཡོངས་སུ་
བསྐོར་བ། དུས་དང་བཅས། གྲོང་དང་བཅས་པ་དང༌། རྣམ་པ་ཅི་འདྲ་བ་
ཡང་བཅོམ་ལྡན་འདས་ཀྱིས་རྒྱས་པར་བཤད་དུ་གསོལ། བཅོམ་ལྡན་འདས་
དགེ་སློང་དེ་བདག་གིས་ཇི་སྲིད་འཚོའི་བར་དུ་བསྲུང་བར་བགྱིའོ། །བཅོམ་
ལྡན་འདས་ཀྱིས་བཀའ་སྩལ་པ། མཐོང་ན་དགའ་བ་དྲི་ཟའི་རྒྱལ་པོ་དགེ་
སློང་དེ་ལུང་བསྟན་པ་ཉོན་ཅིག དེ་ནི་ང་ལ་དབེན་པ་དང༌། ངའི་བསྟན་པ་
འབྱུང་བར་བྱེད་ཅིང་ཁུར་ཆེན་པོ་ཁྱེར་པ་དང༌། ངའི་ཤཱཀྱ་གཞོན་ནུ་ཡིན་ཏེ།
མཐོང་ན་དགའ་བ་དྲི་ཟའི་རྒྱལ་པོ་ང་འདས་པའི་འོག་ཏུ་ལྷོ་ཕྱོགས་ཀྱི་རྒྱུད་
དྲང་སྲོང་༼དོལ་པོ་བྱི་བོ་ཞེས་བྱ་བའི་ཡུལ་འཁོར་དུ་༼ཀ་ཡོ་རི་༽བསོད་ནམས་
1 57



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཀྱི་གྲོང་ཁྱེར་བྱེ་མ་ཆེན་པོ་ཞེས་བྱ་བ་འབྱུང་སྟེ། གྲོང་དེའི་འབབ་ཆུ་མཛེས་
འབྱོར་ཅེས་བྱ་བ་དེའི་བྱང་ཕྱོགས་ཀྱི་འགྲམ་དུ་འབྱུང་བར་འགྱུར་རོ། དེར་
རྗེའུ་རིགས་ཆེན་པོ་རྣམ་པར་དག་པ་འབྲ་གོ་ཅན་ཞེས་བྱ་བའི་སའི་ཕྱོགས་
སུ་འབྱུང་བར་འགྱུར་ཏེ། ཤཱཀྱའི་རིགས་གཞོན་ནུ་ལི་ཙ་བཱིའི་བུ་གཞོན་ནུ་
འཇིག་རྟེན་ཐམས་ཅད་ཀྱིས་མཐོང་ན་དགའ་བ་དེ་ངའི་ཆོས་འབྱུང་བར་བྱ་
བའི་ཕྱིར་ལི་ཙ་བཱིའི་བུ་གཞོན་ནུ་འཇིག་རྟེན་ཐམས་ཅད་ཀྱིས་མཐོང་ན་
དགའ་བ་བྱང་ཆུབ་སེམས་དཔའ་མི་མཆོག་དེ་དེར་རིགས་ཆེན་པོར་སྐྱེ་བར་
འགྱུར་ཏེ། དེའི་ ཕ་ མ་ དང༌ གཉེན་ སྡེ་རྣམས་ ཀྱིས་ ངའི་ མིང་ དེའི་ མིང་དུ་
འདོགས་ པར་ འགྱུར་ རོ། །འབྲ་ གོ་ཅན་ གྱི་ རྗེའུ་རིགས་ཆེན་པོའི་ རིགས་
ཀྱང་དེ་བཞིན་གཤེགས་པའི་རིགས་ཡིན་པར་བལྟའོ། །དེའི་ཚེ་དྲང་སྲོང་
༼དོལ་པོ་ཞེས་བྱ་བའི༽བྱི་བོའི་ཡུལ་འཁོར་ལ་ང་འབྱོར་ཅིང་རྒྱས་ལ་སྐྱེ་བོ་མང་
པོས་ གང་ བར་ འགྱུར་རོ། །དེ་ བཞིན་ གཤེགས་ པ་ དང་ མིང་ མཐུན་ པའི་
ཁྱེའུ་དེ་ཡང་སྐྱེ་བོ་ཐམས་ཅད་ཀྱི་སྙིང་དུ་སྡུག་པར་འགྱུར་ཞིང་སྐྱེ་བོ་མང་
པོ་ཐམས་ཅད་ ཀྱིས་བཀུར་བར་འགྱུར་རོ། །གང་གི་ཚེ་ཁྱེའུ་དེ་རབ་ཏུ་
བྱུང་བ་ན་ཚངས་ པ་ མཚུངས་ པར་ སྤྱོད་པའི་ འཁོར་ དང༌ ། དགེ་སློང་ གི་
ཚོགས་རྣམས་ཁྲིད་དེ། རང་གི་སྲོག་དང་བསྡོས་ནས་དམ་པའི་ཆོས་སྟོན་
ཅིང་། དེ་བཞིན་གཤེགས་པའི་སྤྱོད་པ་འབྱུང་པར་བྱེད་དེ། མཆོག་ཏུ་དགའ་
བ་སྤྱོད་པར་འགྱུར་རོ། །ཞེས་པ་ནས། མཐོང་ན་དགའ་བ་དྲི་ཟའི་རྒྱལ་པོ་
ངའི་ཉན་ཐོས་ཀྱི་ཚིག་ལ་ཡིད་ཆེས་པའི་སེམས་ཅན་དེ་དག་ནི་ཉུང་སྟེ། ཤིན་
1 58



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཏུ་ཕལ་ཆེར་ནི་མོས་པར་མི་འགྱུར་རོ། །མཐོང་ན་དགའ་བ་དྲི་ཟའི་རྒྱལ་པོ་
རྣམ་པ་བཞི་དང་ལྡན་ན་ངའི་ཉན་ཐོས་དེ་བཞིན་གཤེགས་པ་དང་མིང་མཐུན་
པའི་དགེ་སློང་གི་ཚིག་ལ་ཡིད་ཆེས་པར་འགྱུར་ཏེ། བཞི་གང་ཞེ་ན། སྔོན་གྱི་
མཐར་ཡང་ཡང་དག་པར་རྫོགས་པའི་སངས་རྒྱས་སྔ་མ་རྣམས་ལས་ཟབ་
མོ་བརྟན་པའི་ཆུའི་རྒྱ་མཚོའི་དུས་ཚོད་ཀྱི་ཏིང་ངེ་འཛིན་འདི་ཐོས་པ་དང༌།
དགེ་བའི་བཤེས་གཉེན་གྱིས་ཡོངས་སུ་གཟུང་བ་དང་། ལྷག་པའི་བསམ་པ་
ལ་ཞུགས་ཤིང་དགེ་བའི་རྩ་བ་ཉེ་བར་བརྟན་པ་དང༌། རྒྱ་ཆེན་པོ་ལ་མོས་པ་
ལུས་ཀྱིས་མངོན་སུམ་དུ་བྱས་ཏེ། མཐོང་ན་དགའ་བ་དྲི་ཟའི་རྒྱལ་པོ་རྣམ་པ་
བཞི་པོ་དེ་དག་གིས་ནི་ངའི་ཉན་ཐོས་ཀྱི་ཚིག་ལ་ཡིད་ཆེས་པར་འགྱུར་རོ། །
གང་དག་ཡིད་མི་ཆེས་པ་དེ་དག་ཐམས་ཅད་ནི་བདུད་ཀྱིས་བྱིན་གྱིས་བརླབས་
པའི་མི་གཏི་མུག་ཅན་ཡིན་པར་རིག་པར་བྱའོ། །སེམས་ཅན་གང་དག་མོས་
པར་འགྱུར་བ་དེ་དག་ནི་སངས་རྒྱས་མང་པོས་ཡོངས་སུ་གཟུང་བ་ཡིན་པར་
རིག་ པར་ བྱའོ། །ཞེས་པ་ནས། མཐོང་ན་དགའ་བ་དྲི་ཟའི་རྒྱལ་པོ་གཞན་
ཡང་ངའི་ཉན་ཐོས་དེ་བཞིན་གཤེགས་པ་དང་མིང་མཐུན་པའི་དགེ་སློང་ཆོས་
ཀྱི་སྒྲ་ཆེན་པོ་ལན་གསུམ་མངོན་པར་བསྒྲགས་ནས་འཆི་བའི་དུས་བྱེད་པར་
འགྱུར་བའི་ཆེ་བ་ཉིད་ལ་ལྟོས། མཐོང་ན་དགའ་བ་དྲི་ཟའི་རྒྱལ་པོ་དེའི་ཚེ་
ངའི་དམ་པའི་ཆོས་ཀྱི་ཕྱོགས་ནུབ་པར་འགྱུར་རོ། །དེ་ནི་མཐའ་མར་འབྱུང་
བར་འགྱུར་ལ། དེ་དང་འདྲ་བའི་སེམས་ཅན་གཞན་མེད་དེ་མི་སྲིད་དོ། །
གསོལ་པ་བཅོམ་ལྡན་འདས་དགེ་སློང་དེ་འདི་ནས་ཤི་འཕོས་ནས་གང་དུ་
1 59



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྐྱེ་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། མཐོང་ན་དགའ་
བ་དྲི་ཟའི་རྒྱལ་པོ་ངའི་ཉན་ཐོས་དེ་ནི་འདི་ནས་ཤི་འཕོས་ནས་སངས་རྒྱས་
སུ་འགྱུར་རོ། །གསོལ་པ། བཅོམ་ལྡན་འདས་སེམས་ཅན་ཐམས་ཅད་ལ་
སྨན་པའི་སླད་དུ་བཤད་དུ་གསོལ། བཀའ་སྩལ་པ། རིགས་ཀྱི་བུ་ལེགས་
སོ། །ལེགས་སོ། །རིགས་ཀྱི་བུ་ ཁྱོད་ལེགས་ ཀྱིས་ རིགས་ ཀྱི་བུ་ངའི་ཉན་
ཐོས་ཀྱི་ཆེ་བ་ཉིད་ཉོན་ཅིག རིགས་ཀྱི་བུ་བསྐལ་བ་བཟང་པོ་འདི་འདས་
ཏེ། སངས་རྒྱས་སྟོང་ཡོངས་སུ་མྱ་ངན་ལས་འདས་པའི་འོག་ཏུ་བསྐལ་པ་
དྲུག་ཅུ་རྩ་གཉིས་སུ་སངས་རྒྱས་འབྱུང་བར་མི་འགྱུར་ཏེ། རང་སངས་རྒྱས་
བྱེ་བ་ཕྲག་འབུམ་འབྱུང་བར་འགྱུར་རོ། །རིགས་ཀྱི་བུ་བསྐལ་བ་དྲུག་ཅུ་རྩ་
གཉིས་པོ་དེ་དག་འདས་ནས་སངས་རྒྱས་གཞན་བདུན་འབྱུང་བར་འགྱུར་
རོ། །དེ་ནས་བདུན་པ་ཡོངས་སུ་མྱ་ངན་ལས་འདས་པ་དེའི་ཚེ་འཇིག་རྟེན་
གྱི་ཁམས་མངོན་པར་དང་པ་ཞེས་བྱ་བར་འགྱུར་ཏེ། འཇིག་རྟེན་གྱི་ཁམས་
མངོན་པར་དང་པ་དེར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཡེ་ཤེས་འབྱུང་གནས་འོད་ཅེས་བྱ་
བར་འགྱུར་རོ། །དེ་བཞིན་གཤེགས་པ་དེའི་སངས་རྒྱས་ཀྱི་ཞིང་ན་སེམས་
ཅན་འཁོད་པ་དེ་དག་ཐམས་ཅད་མཛེས་པར་འགྱུར་ཞིང་དང་བ་ཐོབ་པར་
འགྱུར་རོ། །ཞེས་ གསུངས་ ལ། འདི་ རྣམ་ ཐར་གསལ་ སྒྲོན་དུ། འཕགས་
པ་དཀོན་མཆོག་སྤྲིན་མདོའི་ལུང་ཡིན་པ་ལྟ་བུར་གསུངས་ཀྱང་སྤྲིན་ཆེན་
མདོ་ཡིན་པར་མངོན། རྣམ་ཐར་གསལ་སྒྲོན་དུ་བཀོད་པའི་ལུང་ཚིག་མི་
1 6 0



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
འདྲ་བ་དགའ་རེ་སྐབས་དེ་དང་དེར་མཆན་གྱི་ཚུལ་དུ་བཏབ་པ་ཡིན་ནོ། །
ཁ་ཅིག་ལུང་འདི་ཀླུ་སྒྲུབ་ལུང་སྟོན་བྱེད་ཀྱི་མདོ་ཡིན་ཟེར་ཀྱང་བུ་སྟོན་ཆོས་
འབྱུང་དུ་སྤྲིན་ཆེན་གྱི་ལུང་འདི་དྲངས་ནས་ཀླུ་སྒྲུབ་ཀྱི་གསལ་ཁ་མེད་མོད།
ཁ་ཅིག་ཀླུ་སྒྲུབ་ཀྱི་མཚན་ཤཱཀྱ་བཤེས་གཉེན་དུ་འདོད་པ་ལྟར་ན་བརྟག་ཅིང་།
རྔ་བོ་ཆེའི་མདོ་ལས། ཀླུ་སྒྲུབ་ལུང་བསྟན་པ་རྒྱས་པར་བཤད་ཅེས་པའང་
བརྟག་པར་བྱའོ། །ཞེས་གསུངས་པས་ཀླུ་སྒྲུབ་ལུང་སྟོན་བྱེད་མ་ཡིན་པར་
མངོན་ནོ། །འཕགས་པ་རྔ་བོ་ཆེའི་མདོ་སྡེ་དགེའི་བཀའ་འགྱུར་ཛ་པོད་ཤོག་གྲངས་
བརྒྱ་ཉེར་གཉིས་སྲིབ་ལྡེབ་ཡིག་ཕྲེང་བཞི་བ་༽ལས། དེ་ནས་བཅོམ་ལྡན་འདས་ཀྱིས་
འོད་སྲུང་ཆེན་པོ་ལ་འདི་སྐད་ཅེས་བཀའ་བསྩལ་ཏོ། །འོད་སྲུང་ཁྱོད་ནི་ཞིང་
སྲུང་བ་ལྟ་བུར་མི་ནུས་ཏེ། ཞིང་སྲུང་བཞིན་དུ་ཐབས་ལ་མཁས་པའི་གཞོན་
ནུས་མདོ་འདི་ཐམས་ཅད་མཉན་ནས་ལུས་ལ་ཐོགས་ཏེ། འཇིག་རྟེན་དུ་
མངོན་སུམ་དུ་འབྱིན་པར་འགྱུར་རོ། །དེ་ནི་ངས་ས་བདུན་པ་ལ་བཞག་སྟེ།
མི་ཕལ་བ་ཞིག་ཏུ་བྱིན་གྱིས་བརླབས་ནས་གང་གི་ཚེ་ལོ་བརྒྱད་ཅུ་པ་ལ་
བསྟན་པ་ཉམས་པར་འགྱུར་བ་དེའི་ཚེ་ན། ལྷོ་ཕྱོགས་སུ་ཡུལ་མུ་རུན་དུ་
ཞེས་ བྱ་ བ་ན། ཆུ་བོའི་འགྲམ་ལ་བརྟེན་པའི་ གྲོང་ཁྱེར་དམག་ གིས་ མི་
ཚུགས་པ་ཞེས་བྱ་བ་དང་། ཉེ་བའི་གྲོང་ཁྱེར་འཕྲེང་བ་ཆེན་པོ་ཞེས་བྱ་བར་
ཀ་ཡོ་རི་ཞེས་བྱ་བའི་རིགས་རྒྱུད་དེར་སྐྱེས་ནས་ངའི་མིང་འཆང་བའི་དགེ་
སློང་ཞིག་ཏུ་གྱུར་ཏེ། ཞིང་སྲུང་བའི་ཐབས་མཁས་པས། ངའི་དགེ་སློང་
གཡེལ་བ་རྣམས་ཀྱི་ནང་དུ་རབ་ཏུ་བྱུང་ནས་དེ་དག་བསྡུ་བའི་དངོས་པོས་
1 6 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བསྡུས་ཏེ་མདོ་འདི་རྙེད་ནས་ལུས་ཡིད་ལ་བཅངས་ཏེ། དགེ་འདུན་དག་པར་
བྱས་ནས། དང་པོ་རུང་བ་མ་ཡིན་པའི་གཞི་ཆེན་པོ་ཡོངས་སུ་སྤངས་ཏེ།
ཆོས་ཆེན་པོ་༼ཡོངས་སུ་༽སྒྲོགས་པར་འགྱུར། རྔ་བོ་ཆེ་ཆེན་པོའི་མདོ་ལས་
གསུངས་པའི་ཆོས་ཀྱི་དུང་༼འབུད།༽ ཆོས་ཀྱི་རྒྱལ་མཚན་༼འཛུགས། ཆོས་ཀྱི་རྔ་
ཆེན༽སྒྲོགས་པར་འགྱུར་རོ། །གཉིས་པ་ཐེག་པ་ཆེན་པོའི་མདོ་སྟོང་བ་ཉིད་
ཀྱི་གཏམ་སྨྲ་བར་འགྱུར་རོ། །གསུམ་པ་སེམས་ཅན་གྱི་ཁམས་རྟག་པའི་
གཏམ་དང༌། རྔ་བོ་ཆེ་ཆེན་པོའི་གཏམ་སྨྲ་བར་འགྱུར། ཆོས་ཆེན་པོའི་རྔ་བོ་
ཆེ་བརྡུང་བར་འགྱུར། ཆོས་ཆེན་པོའི་དུང་འབུད་པར་འགྱུར། ཆོས་ཀྱི་རྒྱལ་
མཚན་འཛུགས་པར་འགྱུར་རོ། །ངའི་མངོན་སུམ་དུ་གོ་གྱོན་པར་འགྱུར་
རོ། །ཕྱིས་མདོ་འདི་ཐོས་ནས་ན་ཚོད་ཆེན་པོར་འགྱུར་ཏེ། ལོ་བརྒྱར་མདོ་
འདིའི༼བརྒྱད་ཅུར་མདོ་འདི་ཡི་༽གཏམ་ སྨྲ་ ཞིང་ ཆོས་ ཀྱི་ ཆར་ འབེབས་ པར་
འགྱུར་རོ། །ལོ་བརྒྱ་༼བརྒྱད་ཅུ་༽འདས་པའི་འོག་ཏུ་དེ་ལྷོ་ཕྱོགས་དེར་ལྷོ་
ཕྱོགས་ཀྱི་མི་རྣམས་ཀྱི་ནང་དུ་རྣམ་པར་འཕྲུལ་ཅིང་ཡོངས་སུ་མྱ་ངན་ལས་
འདས་པ་སྟོན་པར་འགྱུར་རོ། །ཞེས་པ་ནས། ཀྱེ་མ་འཇིག་རྟེན་ཀུན་མཐོང་
དགའ། །བརྟན་པོ་དགེ་སློང་གཟུགས་གྱུར་ནས། །རིང་ཞིག་བསྟན་པ་འབྱིན་
བྱེད་ཅིང་། །ཆོས་ཀྱི་རྔ་ཆེན་བརྡུང་བར་འགྱུར། །དེ་ནི་མྱ་ངན་ཡོངས་འདས་
ནས། །རེ་ཞིག་འཇིག་རྟེན་སྟོངས་བར་འགྱུར། །ཆོས་སྨྲ་དེ་ནི་འདས་གྱུར་
ནས། །དེ་འདྲ་གཞན་ནི་འགའ་མི་འབྱུང༌། །དེ་འདྲའི་དགེ་སློང་རྙེད་དཀའ་
སྟེ། །རིམ་གྱིས་སྣང་བ་ཉམས་པར་འགྱུར། །འདི་ལྟར་དེ་ནི་ལྷོ་ཕྱོགས་སུ། །
1 6 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌། །
འབྱུང་བའི་ཐ་མ་གཅིག་ཡིན་ནོ། །དམ་པའི་ཆོས་ནི་ནུབ་པའི་དུས། །ཆོས་
སྨྲ་དེ་ནི་འབྱུང་བར་འགྱུར། །ཞེས་གསུངས་པའི་ཕྱིར། ལུང་འདིས་ས་བདུན་
པ་ དང༌ སྐུ་ ཚེ་ བརྒྱད་ ཅུའམ་ བརྒྱ་ལས་ ལྷག་ མི་ བཞུགས་ པར་ གསུངས་
པས་དེ་འཕགས་པ་ཀླུ་སྒྲུབ་ལུང་སྟོན་བྱེད་མ་ཡིན་ཏེ། ཀླུ་སྒྲུབ་ནི་ས་དང་པོ་
རབ་དགའ་དང་ཕྱེད་ལོ་དྲུག་བརྒྱ་བཞུགས་ པར་ འཇམ་ དཔལ་ རྩ་རྒྱུད་
སོགས་ ཀྱིས་ གསུངས་ པའི་ ཕྱིར་ ཏེ། ཇི་ སྐད་ དུ། དེ་ བཞིན་ གཤེགས་ པ་
ང་འདས་ནས། །ལོ་ནི་བཞི་བརྒྱ་ལོན་པ་ན། །དགེ་སློང་ཀླུ་ཞེས་དེ་འབོད་
བྱུང་། བསྟན་པ་ལ་ནི་དད་ཅིང་ཕན། །རབ་ཏུ་དགའ་བའི་ས་ཐོབ་པ། །ལོ་
ནི་དྲུག་བརྒྱ་དག་ཏུ་འཚོ། །ཞེས་དང༌། ལང་ཀར་གཤེགས་པའི་༼སྡེ་དགེའི་
ཤིང༌ པར་ ཤོག་ གྲངས་ བརྒྱ་ རེ་ ལྔ་ པ་༽ལས། མགོན་ པོ་ འདས་ པའི་ འོག་ ཏུ་
ནི། །འཛིན་པར་སུ་འགྱུར་བཤད་དུ་གསོལ། །བདེ་གཤེགས་མྱ་ངན་འདས་
པའི་ འོག །ཚུལ་རྣམས་ འཛིན་པར་འགྱུར་བ་ སྟེ། །དུས་ དག་ འདས་ནས་
འབྱུང་བ་ནི། །བློ་གྲོས་ཆེན་པོ་ཁྱེད་ཤེས་བྱོས། །ལྷོ་ཕྱོགས་བེ་དའི་ཡུལ་དུ་
ནི། །དགེ་སློང་ དཔལ་ ལྡན་ ཆེར་ གྲགས་པ། །དེ་མིང་ཀླུ་ཞེས་འབོད་པ་
སྟེ། །ཡོད་ དང་ མེད་ པའི་ ཕྱོགས་ འཇིག་པ། །ང་ ཡི་ ཐེག་ པ་ འཇིག་ རྟེན་
དུ། །བླ་མེད་ཐེག་ཆེན་རབ་བཤད་ནས། །རབ་ཏུ་དགའ་བའི་ས་བསྒྲུབས་
ཏེ། །བདེ་བ་ཅན་དུ་དེ་འགྲོའོ། །ཞེས་གསུངས་སོ། །གོང་གི་སྤྲིན་ཆེན་མདོ་
དང་འདི་གཉིས་ཀར་ཆོས་སྒྲ་ལན་གསུམ་བསྒྲགས་པར་གསུངས་པས་ཀྱང་
མི་འགྲུབ་པར་སྣང་སྟེ། རྔ་བོ་ཆེའི་མདོར་ཆོས་སྒྲ་གཉིས་པ་སྟོང་བ་ཉིད་ཀྱི་
16 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཏམ་དང༌། གསུམ་པ་སེམས་ཅན་གྱི་ཁམས་རྟག་པའི་གཏམ་དང་རྔ་བོ་
ཆེའི་མདོའི་གཏམ་སྨྲ་བར་གསུངས་པ་ལྟར་བོད་ན་འཕགས་པ་ཀླུ་སྒྲུབ་ཀྱིས་
དེ་ལྟར་བཤད་པར་གྲགས་ཀྱང་ཀླུ་སྒྲུབ་ཀྱིས་སེམས་ཅན་གྱི་ཁམས་རྟག་
པའི་གཏམ་བསྟོད་ཚོགས་སྔོན་དུ་གསུངས་ནས་མེད་ཉིད་བཟློག་པར་མཛད་ལ།
དེ་ནས་སྟོང་བ་ཉིད་ཀྱི་གཏམ་རིགས་ཚོགས་གསུངས་ནས་ཡོད་ཉིད་བཟློག་
པར་མཛད་པ་ཡིན་ཏེ། ཕར་ཕྱིན་མདོ་ལུགས་མ་ལས། དེ་ཡང་བསྟོད་པའི་
ཚོགས་སྔོན་ལ་གསུངས་ཤིང༌། རིགས་པའི་ཚོགས་དེའི་ཕྱི་ནས་གསུངས་པར་
རིགས་ པ་དྲུག་ཅུ་ པ་ ལས་ གསལ་ ཏེ། དེ་ ཉིད་ ལས། ཇི་སྐད་དུ། རེ་ཞིག་
ཉེས་ཀུན་འབྱུང་བའི་གནས། །མེད་ཉིད་རྣམ་པར་བཟློག་ཟིན་གྱིས། །རིགས་
པ་ གང་ གིས་ ཡོད་ཉིད་ ཀྱང༌། །བཟློག་པར་འགྱུར་བ་མཉན་པར་གྱིས། །
ཞེས་ཉེས་པ་ཐམས་ཅད་འབྱུང་བའི་གནས་སམ། རྒྱུ་ཆོས་ཉིད་ཀྱི་དབུ་མ་
གཤིས་ལ་མེད་པ་ཉིད་དུ་འདོད་པ་དེ་བསྟོད་པའི་ཚོགས་ཀྱིས་བཀག་ཟིན་
གྱིས། ད་ནི་རིགས་པའི་ཚོགས་ཀྱིས་ཀུན་རྫོབ་ཀྱི་ཆོས་གཤིས་ལ་ཡོད་པ་
ཉིད་དུ་འདོད་པ་ཡང་བཟློག་པར་འགྱུར་བ་མཉན་པར་གྱིས་ཞེས་གདམས་
པའོ། །ཞེས་གསུངས་པའི་ཕྱིར་དང༌། འཇམ་དཔལ་རྩ་རྒྱུད་དུ་འཕགས་པ་
ཀླུ་སྒྲུབ་ལུང་བསྟན་པར། ཁམས་དོན་བསྟན་ཆོས་དུ་མ་དང༌། །དངོས་མེད་
དོན་གྱི་དེ་ཉིད་རིག །ཅེས་གསུངས་པའི་ཕྱིར་རོ། །ཀུན་མཁྱེན་ཤེས་རབ་
རྒྱལ་མཚན་ལུང་དུ་བསྟན་པ་དེ་དག་ལས་ངའི་མིང་འཆང་བ་ཞེས་པ་དང༌།
ཐམས་ཅད་མཁྱེན་པའི་མཚན་འཛིན་ཞེས་གསུངས་པ་ནི་ཀུན་མཁྱེན་ཞེས་
1 6 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
པ་སངས་རྒྱས་ཀྱི་མིང་གི་རྣམ་གྲངས་ཡིན་པས་དོལ་བོ་བ་ཤེས་རབ་རྒྱལ་
མཚན་ལ་ཀུན་མཁྱེན་ཞེས་པའི་མཚན་ཉི་ཟླ་ལྟར་གྲགས་པའི་ཕྱིར་ཏེ། རྣམ་
ཐར་རྣམ་བཤད་ནོར་བུའི་ཕྲེང་བ་ལས་ཀ་ཡ་གོ་རིའི་མདོ་དྲངས་ནས་གསུངས་
པ་འདི་ལྟ་སྟེ། ངའི་འཁོར་གྱི་ནང་ནས་མཆོག་གྱུར་གྱ་ནོམ་པ། །ཆོས་ཀྱི་སྒྲོན་
མེ་ཐོགས་པ་ལི་ཙ་བཱི། །མ་འོངས་༼དུས་སུ་༽བྱང་གི་ཕྱོགས་ན་ང་ལྟར་གྲགས། །
ཐམས་ཅད་མཁྱེན་པའི་མཚན་འཛིན་གཞན་ཕན་འབྱུང་། །ཞེས་གསུངས་པ་
ལྟར་མཚན་ཡོངས་སུ་གྲགས་པ་ཤེས་བྱ་ཀུན་འཁྱེན་ཤེས་རབ་རྒྱལ་མཚན་
དཔལ་བཟང་པོ་ཞེས་བཏགས་སོ། །ཞེས་གསུངས་སོ། ཡང་རྔ་བོ་ཆེའི་མདོ་
༼འི་ཤོག་གྲངས་བརྒྱ་ཐམ་པ་༽ལས། མགོན་པོ་ཤཱཀྱ་ཐུབ་པ་ཞེས་བྱ་བ་འབྱུང་བ་
དེའི་ཚེ། རྒྱལ་པོ་ཆེན་པོ་ཁྱོད། ལི་ཙྪ་བཱི་གཞོན་ནུ་འཇིག་རྟེན་ཐམས་ཅད་ཀྱིས་
མཐོང་ན་དགའ་བ་ཞེས་བྱ་བར་འགྱུར་ཏེ། དེ་ནས་འཇིག་རྟེན་གྱི་ཁམས་
དེར། མགོན་པོ་ཡོངས་སུ་མྱ་ངན་ལས་འདས་པའི་འོག་ཏུ་བསྟན་པ་ནུབ་
པའི་དུས་ཀྱི་ཚེ་ལོ་བརྒྱད་ཅུ་ལོན་པ་ན་དགེ་སློང་བློ་འཆང་ཞེས་བྱ་བར་འགྱུར་
ཞིང་། ས་བརྒྱད་པ་ལ་གནས་ཏེ། ལུས་གཅིག་ནི་བདེ་བ་ཅན་ན་འདུག་
ལུས་གཅིག་ནི་སྤྲུལ་ཏེ་དགའ་ལྡན་དུ་བཞག་ནས་མགོན་པོ་མི་ཕམ་པ་ལ་
མདོ་འདི་འདྲི་བར་འགྱུར་རོ། །ཞེས་གསུངས་པ་ལས་དགེ་སློང་བློ་འཆང་
ཞེས་པ་ལ་དཔྱད་པར་བྱའོ། །ཡང་འཕགས་པ་རྔ་བོ་ཆེའི་མདོ་ལས། ཆུ་བོ་
རབ་མའི་འགྲམ་དུ་མཆོད་རྟེན་བཞེངས་པར་འགྱུར་རོ། །ཞེས་གསུངས་པ་
ཡང་ཀུན་མཁྱེན་ལ་སྦྱར་དུ་ཡོད་པར་སྣང་། ཀུན་མཁྱེན་མྱ་ངན་ལས་འདའ་
16 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཁར་ཉེ་གནས་ནམ་མཁའ་བྱང་ཆུབ་ཀྱིས་གདོང་མཆི་མས་གང་ནས་སྨྲས་པ།
ཀྱེ་མ་སྔོན་ཚེ་ཤཱཀྱ་མགོན་པོ་ཡིས། །ཁྱེད་ལ་ཚེ་ལོ་བརྒྱ་ཅུའི་༼དུས་ཀྱི་༽འགྲོ་བ་
ལ། །ལོ་བརྒྱར་ཆོས་ཀྱི་དུང་འབུད་དར་ཕྱར་ཞེས། །བཀའ་སྩལ་གནང་བ་ད་
རུང་ཡོངས་མི་རྫོགས། །སྐུ་ཚེ་བདུན་ཅུ་རྫོགས་ཏེ་སུམ་ཅུ་ལུས། །སུམ་ཅུར་ལྷང་
ངེར་བཞུགས་པའི་ཐུགས་རྗེས་བཟུང་། །ཞེས་གསུངས་པས་གོང་གི་ལོ་བརྒྱད་
ཅུ་དང་སྐུ་ཚེ་བརྒྱ་ཞེས་གསུངས་པ་དེ་ལྟར་ཤེས་པར་བྱའོ། །ལུང་བསྟན་དེ་དག་
ལས་ལྷོ་ཕྱོགས་ཞེས་གསུངས་པ་བོད་ཀྱི་ལྷོ་ཕྱོགས་སམ་ལྷོ་འཛམ་བུ་གླིང་ལ་
བཤད་ དགོས་ སམ་གཞ ན་ ཞིག་ ལ་ བཤད་ དགོས་ པ་ ཡིན་ མིན་ གཟུར་
གནས་མཁས་པ་རྣམས་ཀྱིས་སླར་དཔྱད་པར་བྱའོ། །གཞན་ཡང་བེ་རོའི་
རྣམ་ཐར་འདྲ་འབག་ཆེན་མོ་ལས། བདག་གི་སྤྲུལ་བ་ཀུན་མཁྱེན་ཇོ་ནང་
ཞེས། །བོད་ཁམས་འདི་ན་མཁས་ཤིང་གྲུབ་མརྙེས་པའི། །བསྟན་པའི་སྲོག་
འཛིན་ མདོ་ སྔགས་ བདག་ པོར་ འགྱུར། །ཞེས་ གསུངས་ སོ། །སྤྱན་རས་
གཟིགས་ཆོས་རྒྱལ་སྲུང་བཙན་སྒམ་པོས་མྱ་ངན་ལས་འདས་པའི་དུས་སུ་
ལུང་བསྟན་འདི་ལྟར་གསུངས་ཏེ། ཇི་སྐད་དུ། མི་བདག་ཛྷ་ན་ཤྭ་རའི་རྒྱལ་
བོའི་བུ། །ནོར་བུ་ སྙིང་པོ་ཆུ་ཕོ་འབྲུག་ ལས་ འབྱུང་། །སྐྱེས་མཆོག་ ཁྱད་
འཕགས་ཁབ་ནས་མངོན་འབྱུང་སྟེ། །བསྟན་པའི་སྲོག་ཤིང་ཀུན་མཁྱེན་མཚན་དུ་
གྲགས། །ཞེས་སོགས་ཀུན་མཁྱེན་ལུང་སྟོན་བྱེད་ཀྱི་ལུང་ཆེས་མང་ན་ཡང་དེ་ཙམ་
ལས་མ་སྤྲོས་སོ། །
1 6 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་། །
༈ དྲི་བ་གཉིས་པ་ནི། ཟིན་བྲིས་ཀྱི་སྐབས་ནས་བསྟན་
པའི་གསུང་རབ་ཡན་ལག་བཅུ་གཉིས་ལས་ཐེག་ཆེན་གྱི་སྡེ་སྣོད་གང་ལ་ངོས་
འཛིན་ཞེས་པའོ། །དྲི་བ་དེའི་ལན་ནི་ཚུལ་འདི་ལྟ་སྟེ། གསུང་རབ་ཡན་ལག་
བཅུ་གཉིས་ཀྱི་ངོས་འཛིན་དང༌། ལན་དངོས་དང་གཉིས། དང་པོ་ལ་མིང་
གི་དབྱེ་བ་མདོར་བསྟན་པ། ངོ་བོ་རྒྱས་པར་བཤད་པ། སྡེ་སྣོད་གསུམ་དུ་
བསྡུ་ བའོ། །དང་ པོ་ནི། གསུང་ རབ་ ཡན་ ལག་ བཅུ་ གཉིས་ནི། མདོ་ སྡེ་
དགོངས་འགྲེལ་ བྱམས་ ཞུས་ལེའུ་ལས། བཀའ་སྩལ་བ། བྱམས་པ་ངས་
ཆོས་གདགས་པ་རྣམ་པར་བཞག་པ་འདི་ལྟ་སྟེ། མདོའི་སྡེ་དང༌། དབྱངས་
ཀྱིས་བསྙད་བའི་སྡེ་དང༌། ལུང་དུ་བསྟན་པའི་སྡེ་དང༌། ཚིགས་སུ་བཅད་
པའི་སྡེ་དང༌། ཆེད་དུ་བརྗོད་པའི་སྡེ་དང༌། གླེང་གཞིའི་སྡེ་དང༌། རྟོགས་པ་
བརྗོད་པའི་སྡེ་དང༌། དེ་ལྟ་བུ་བྱུང་བའི་སྡེ་དང༌། སྐྱེས་པ་རབས་ཀྱི་སྡེ་དང་།
ཤིན་ཏུ་རྒྱས་པའི་སྡེ་དང༌། རྨད་དུ་བྱུང་བའི་ཆོས་ཀྱི་སྡེ་དང་། གཏན་ལ་དབབ་
པར་བསྟན་པའི་སྡེ་གང་དག་བྱང་ཆུབ་སེམས་དཔའ་རྣམས་ལ་བཤད་པ་དེ་
དག་བྱང་ཆུབ་སེམས་དཔས་ལེགས་པར་ཐོས། ཞེས་དང་། བརྒྱད་སྟོང་བའི་
འགྲེལ་བ་སྙིང་པོ་མཆོག་ལས། མདོ་སྡེ་དབྱངས་བསྙད་ལུང་དུ་བསྟན། །
ཚིགས་བཅད་ཆེད་བརྗོད་གླེང་གཞི་དང༌། །རྟོགས་བརྗོད་དེ་ལྟ་བུ་བྱུང་
དང༌། །སྐྱེས་རབས་ཤིན་ཏུ་རྒྱས་པ་དང༌། །རྨད་བྱུང་གཏན་ལ་དབབ་པ་
དང༌། །གསུང་རབ་ཡན་ལག་བཅུ་གཉིས་ཡིན། །ཞེས་གསུངས་སོ། །གཉིས་
པ་ངོ་བོ་རྒྱས་བཤད་ནི། གསུང་རབ་ཡན་ལག་བཅུ་གཉིས་ཀྱི་དང་པོ་མདོའི་
1 6 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྡེ་བཤད་པ་ལ་གཉིས་ལས། དང་པོ་དོན་དངོས་བཤད་པ་ནི། གསུང་རབ་
གང་དུ་བཞེད་པའི་དོན་གོ་སྨོས་པའམ་མདོར་བསྡུས་ཏེ་གསལ་བར་བསྟན་
པའི་ཚུལ་གྱིས་རྐྱང་པ་སྟེ་ལྷུག་པར་གསུངས་པའི་གསུང་རབ་རྣམས་ཡིན་ཏེ།
ཀུན་བཏུས་ལས། མདོའི་སྡེ་གང་ཞེ་ན། གང་སྨོས་པའི་ཚུལ་གྱིས་རྐྱང་པར་
གསུངས་པ། ཞེས་སོ། །གཉིས་པ་ཕན་ཡོན་བཤད་པ་ལ་རྣམ་པ་བཅུ་སྟེ།
འཆད་པ་པོ་དང་ཉན་པ་པོས་ཐོས་པའི་ཕན་ཡོན་བཅུ་པོ་འདི་དག་གཟིགས་
ནས་དེ་བཞིན་གཤེགས་པ་རྣམས་སྨོས་པའི་ཚུལ་གྱིས་ཆོས་སྟོན་པར་མཛད་
དེ། དེའང་འཆད་པ་པོས་བཤད་བྱའི་དོན་མང་པོ་མདོར་བསྡུས་ནས་ཚེགས་
ཆུང་དུས་སྟོན་པས་རྣམ་པར་བཞག་སླ་བ་དང༌། ཚིག་ཉུང་ངུས་དོན་རྒྱ་ཆེན་
པོ་གོ་བར་བྱེད་པས་བཤད་སླ་བ་དང་། ཉན་པ་པོས་ཀྱང་གཞུང་ཉུང་ཞིང་དོན་
གསལ་བས་བཟུང་སླ་བ་དང༌། ཆོས་འདི་བསྒོམས་པས་ཤེས་པར་བྱ་བ་
རྟོགས་ནས་དེ་ལ་གུས་པས་གཅེས་སུ་འཛིན་ཅིང་མྱུར་དུ་ཚོགས་གཉིས་ཡོངས་
སུ་རྫོགས་པར་བྱེད་པ་དང༌། གུས་པའི་སྦྱོར་བས་ཤེས་རབ་རྣོན་པོར་གྱུར་
ནས་མྱུར་དུ་ཆོས་ཉིད་རྟོགས་པར་འགྱུར་བ་དང༌། ཆོས་ཉིད་རྟོགས་ནས་
བསྟན་པ་ལེགས་པར་གནས་པ་རྟོགས་ཏེ། སྟོན་པ་པོ་སངས་རྒྱས་ལ་ཡོན་
ཏན་ཤེས་ནས་མི་ཕྱེད་པའི་དད་པ་ཐོབ་པ་དང༌། བསྟན་བྱ་དམ་པའི་ཆོས་དང་
དེ་སྒྲུབ་པ་འཕགས་པའི་དགེ་འདུན་ལའང་དེ་དག་གི་ཡོན་ཏན་ཤེས་ནས་མི་
ཕྱེད་པའི་དད་པ་ཐོབ་པ་དང༌། དགོངས་པའི་དོན་འབད་དེ་རྟོགས་པས་རབ་
ཏུ་དགའ་བ་ཐོབ་པའི་ཕྱིར་མཐོང་བའི་ཆོས་ཚེ་འདི་ཉིད་ལའང་བདེ་བར་གནས་
1 6 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
པའི་མཆོག་ལ་རེག་པ་དང༌། རྒོལ་ལན་ལ་སོགས་པའི་འབེལ་བའི་གཏམ་
གྱིས་ དོན་ ཟབ་ མོ་ གཏན་ ལ་ འབེབས་ ཤིང་ རྣམ་ པར་ འབྱེད་ པས་ དམ་
པ་མཁས་པ་རྣམས་ཀྱི་སེམས་མགུ་བར་བྱེད་དེ། དེ་ལ་བརྟེན་ནས་མཁས་པ་
མཁས་པ་ཞེས་ བྱ་ བའི་ གྲངས་ སུ་འགྲོ་ཞིང་ སྙན་པའི་གྲགས་པ་ཀུན་ཏུ་
འབྱུང་ བའི་ ཕན་ ཡོན་ དག་ཡིན་ ཏེ། ཀུན་ བཏུས་ ལས། ཕན་ ཡོན་ བཅུ་
གཟིགས་ནས་དེ་བཞིན་གཤེགས་པ་མདོར་སྨོས་པའི་ཚུལ་གྱིས་ཆོས་སྟོན་ཏེ།
རྣམ་པར་བཞག་པར་སླ་བ་དང༌། བཤད་སླ་བ་དང༌། གཟུང་སླ་བ་དང༌།
ཆོས་ལ་གུས་པས་མྱུར་ཏུ་ཚོགས་ཡོངས་སུ་རྫོགས་པར་བྱེད་པ་དང་། མྱུར་
དུ་ཆོས་ཉིད་རྟོགས་པར་འགྱུར་བ་དང༌། སངས་རྒྱས་ལ་ཤེས་ནས་དད་
པ་ཐོབ་པ་དང༌། ཆོས་དང་དགེ་འདུན་ལ་ཤེས་ནས་དད་པ་ཐོབ་པ་དང༌།
མཐོང་བའི་ཆོས་ལ་བདེ་བར་གནས་པའི་མཆོག་ལ་རེག་པ་དང༌། འབེལ་
བའི་གཏམ་གྱིས་གཏན་ལ་འབེབས་པས་དམ་པ་རྣམས་ཀྱི་སེམས་མགུ་
བར་བྱེད་དེ། མཁས་པ་མཁས་པ་ཞེས་ བྱ་བའི་གྲངས་སུ་འགྲོའོ། །ཞེས་
གསུངས་པའི་ཕྱིར་རོ། །གཉིས་པ་དབྱངས་ཀྱིས་བསྙད་པའི་སྡེ་གང་ཞེ་ན།
མདོའི་སྡེ་ལྷུག་པར་གསུངས་པ་དེ་ཉིད་དབུས་སུ་བར་སྐབས་ཀྱི་ཚིགས་སུ་
བཅད་པ་དང་མཐར་བསྡུ་བའི་ཚིགས་སུ་བཅད་པ་མཛད་དེ། སྙན་པའི་
དབྱངས་ཀྱིས་བསྙད་པ་ལེགས་པར་སྐྱེས་ཀྱི་མདོ་ལྟ་བུའོ། །ཡང་ན་གེ་ཡ་
ཞེས་པ་དབྱངས་སུ་བྱ་བ་དང་རྟོགས་བྱ་གཉིས་ཀ་ལ་འཇུག་པས་ཀུན་རྫོབ་
སྒྲུབ་པར་སྟོན་པ་དྲང་བའི་དོན་གྱི་མདོ་སྡེ་ནི་ཚིག་གི་དོན་གཞན་དུ་རྟོགས་
1 69



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པར་ བྱ་ བ་ ཡིན་ པས་ ན་ དབྱངས་ ཀྱིས་བསྙད་ པ་ ཡིན་ཏེ། ཀུན་ བཏུས་
ལས། དབྱངས་ཀྱིས་བསྙད་པའི་སྡེ་གང་ཞེ་ན། མདོའི་སྡེ་དེ་ཉིད་དུ་དབུས་
དང་མཐའ་མར་ཚིགས་སུ་བཅད་དེ་དབྱངས་ཀྱིས་བསྙད་པའོ། །ཡང་དྲང་བའི་
དོན་གྱི་མདོ་སྡེ་རྟོགས་པར་བྱེད་པས་དབྱངས་ཀྱིས་བསྙད་པའོ། །ཞེས་དང་།
ཐེག་མཆོག་དབུ་མའི་ཟིན་བྲིས་ལས། དབྱངས་བསྙད་ནི་དེ་དག་གི་དོན་རྣམས་
ཚིགས་ བཅད་ ཀྱི་ ཚུལ་ གྱིས་ སྡེབས་ པའོ། །ཞེས་ གསུངས་ སོ། །གསུམ་པ་
ལུང་དུ་བསྟན་པའི་སྡེ་གང་ཞེ་ན། མདོ་གང་ ལས་ ཉན་ཐོས་དང་བྱང་ཆུབ་
སེམས་དཔའ་དང་ཁྱིམ་བདག་ལ་སོགས་པ་སྔར་འདས་ཏེ་ཤི་བའི་དུས་བྱས་
པ་དང༌། མ་འོངས་པ་ན་འབྱུང་བར་འགྱུར་བ་ལུང་སྟོན་པའོ། །དེ་ཡང་ཤི་ནས་
གར་ སྐྱེ་ སྟོན་ པ་ པད་ དཀར་ ལྟ་ བུ་ ཡིན་ པར་ གསུངས་ སོ། །ཡང་ ན་ དོན་
དམ་སྒྲུབ་པ་གཙོ་བོར་སྟོན་པ་ངེས་པའི་དོན་གྱི་མདོ་སྡེ་ནི་དགོངས་པ་རྣམ་
པར་ཕྱེ་ནས་ལུང་སྟོན་པའི་ཕྱིར་ལུང་དུ་བསྟན་པའི་སྡེ་ཡིན་ཏེ། ཀུན་བཏུས་
ལས། ལུང་དུ་བསྟན་པའི་སྡེ་གང་ཞེ་ན། གང་ལས་ཉན་ཐོས་འདས་ཏེ་ཤི་
བའི་དུས་བྱས་པ་དང་འབྱུང་བ་ལུང་སྟོན་པའོ། །ཡང་ངེས་དོན་གྱི་མདོ་སྡེ་
ནི་ལུང་དུ་བསྟན་པའི་སྡེའོ། །ཞེས་སོ། །བཞི་བ་ཚིགས་སུ་བཅད་པའི་སྡེ་
གང་ཞེ་ན། མདོ་གང་དུ་ཚིགས་སུ་སྦྱར་ཞིང་རྐང་པ་མཉམ་པར་བཅད་ནས་
གསུངས་པ་སྟེ། དེ་ནི་ལུང་དུ། ཇི་སྲིད་ཟག་མེད་མ་ཐོབ་པ། །དེ་སྲིད་སྐྱིལ་
ཀྲུང་གཞིག་མི་བྱ། །ཞེས་པ་ལྟ་བུ་རྩ་བའམ་རྐང་པ་གཉིས་པ་དང༌། ཚངས་
པར་སྐྱེ་བར་བྱ་བའི་ཕྱིར། །འདི་ལ་འབད་པ་བརྟན་པར་གྱིས། །ཆོས་འདི་
17༠



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
དག་ལ་གཡུང་དྲུང་ཡིན། །ཞེས་པ་ལྟ་བུ་རྩ་བ་གསུམ་པ་དང་། ནམ་མཁའ་
ལ་ནི་གནས་མེད་ལྟར། །ཕྱི་རོལ་པ་ལ་དགེ་སློང་མེད། །བྱིས་པ་རྣམས་ནི་
སྤྲོས་ལ་དགའ། །དེ་བཞིན་གཤེགས་པ་སྤྲོས་མི་མངའ། །ཞེས་པ་ལྟ་བུ་རྩ་བ་
བཞི་པ་དང༌། སྐྱོབ་པ་རྣམས་ཀྱི་ཆོས་འདི་ཡིན། །བསྐལ་མང་བྱེ་བ་ཁྲག་ཁྲིག་
ཏུ། །སྔོན་ཆད་མ་མཐོང་མ་ཐོས་པ། །འཆི་མེད་མྱ་ངན་མེད་པ་ཡི། །གོ་འཕང་
འདི་ལ་རྗེས་སུ་རྟོགས། །ཞེས་པ་ལྟ་བུ་རྩ་བ་ལྔ་བ་དང༌། འདས་ལ་རྗེས་སུ་
འགྲོ་མི་བྱེད། །མ་འོངས་པ་ལ་རེ་བ་མེད། །ད་ལྟར་འབྱུང་ཆོས་གང་ཡིན་པ། །
དེ་དང་དེ་ལ་རྣམ་ལྟ་བ། །མི་འཕྲོག་ཀུན་ཏུ་མི་འཁྲུགས་པ། །དེ་ནི་མཁས་
པས་འཕེལ་བར་བྱེད། །ཅེས་པ་ལྟ་བུ་རྩ་བ་དྲུག་པ་ཡིན་ཏེ། ཀུན་བཏུས་
ལས། ཚིགས་སུ་བཅད་པའི་སྡེ་གང་ཞེ་ན། ཚིགས་སུ་སྦྱར་ནས་གསུངས་
པ་སྟེ། དེ་ནི་རྩ་བ་གཉིས་པ་དང་རྩ་བ་གསུམ་པ་དང༌། རྩ་བ་བཞི་བ་དང༌།
རྩ་བ་ལྔ་བ་དང༌། རྩ་བ་དྲུག་པའོ། །ཞེས་སོ། །རྩ་བ་གཉིས་པ་སོགས་ཀྱི་
དོན་དེ་དག་ནི་གསུང་རབ་ལ་གྲགས་པ་སྟེ། སྙན་ངག་པ་རྣམས་ནི། ཚིགས་
བཅད་རྐང་བཞི་ཅན་དེ་ཡང་རྩ་བ་བཞི་བ་འདོད་དོ། །ཚིགས་བཅད་འདི་ལུས་
རིལ་བོ་ཚིགས་བཅད་དུ་སྟོན་པ་ཞིག་དགོས་པར་གསུངས་སོ། །ལྔ་བ་ཆེད་དུ་
བརྗོད་པའི་སྡེ་གང་ཞེ་ན། བསྟན་པ་གནས་པར་བྱ་བ་འབའ་ཞིག་གི་ཆེད་དུ་
གང་ཡི་རངས་ནས་བརྗོད་པ་སྟེ། བཅོམ་ལྡན་འདས་ཀྱིས་ཆེད་དུ་བརྗོད་པ་
ཆེད་དུ་བརྗོད་པར་མཛད་དོ་ཞེས་པ་ལྟ་བུ་ཡིན་ཏེ། ཀུན་བཏུས་ལས། ཆེད་
དུ་བརྗོད་པའི་སྡེ་གང་ཞེ་ན། གང་ཡི་རངས་ནས་བརྗོད་པའོ། །ཞེས་སོ། །
1 7 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དེ་ཡང་ལེགས་སོ་ལེགས་སོ་ཞེས་བྱ་བ་བྱིན་ནས་ལེགས་སོ་ཞེས་པ་ལྟ་བུ་
ཡིན་ནོ། །རྣམ་བཤད་ རིགས་ པ་ ལས། གང་ ཟག་ གི་ཆེད་དུ་གསུངས་པ་
མ་ཡིན་གྱི། བསྟན་པ་གནས་པར་བྱ་བ་འབའ་ཞིག་གི་ཕྱིར་བཤད་པ་གང་
ཡིན་པ་སྟེ། ཞེས་གསུངས་སོ། །འདི་ལ་ཐེག་མཆོག་ཟིན་བྲིས་ལས། ཆེད་
བརྗོད་ནི་དཔེ་ཞིག་ གཟིགས་ནས་དེ་དང་དོན་སྦྱར་ཏེ་སྟོན་པའོ། །ཞེས་
གསུངས་པས་ཅུང་ཟད་དཔྱད་རྒྱུ་སྣང་ངོ༌། །དྲུག་པ་གླེང་གཞིའི་སྡེ་གང་ཞེ་ན།
གང་ཟག་གང་དག་གི་ཆེད་དུ་བྱས་ཏེ་གསུངས་པ་དང༌། བཟང་སྦྱིན་གྱིས་
འཁྲིག་པ་སྤྱད་པ་དང་ནོར་ཅན་གྱིས་ཤིང་བརྐུས་པ་ལ་སོགས་པ་བྱུང་བ་དང་
ལྡན་པའི་དུས་སུ་ཕྱིན་ཆད་འདི་ལྟ་བུ་མི་བྱའོ་ཞེས་བསླབ་པ་བཅས་པའི་
གསུང་ རབ་ དག་ཡིན་ཏེ། ཀུན་བཏུས་ལས། གླེང་གཞིའི་ སྡེ་ གང་ ཞེ་ན།
གང་གི་ཆེད་དུ་གསུངས་པ་དང༌། བྱུང་བ་དང་བཅས་པའི་བསླབ་པ་བཅས་
པ་གསུངས་པའོ། །ཞེས་སོ། །བདུན་པ་རྟོགས་པ་བརྗོད་པའི་སྡེ་གང་ཞེ་ན།
དོན་གསལ་བར་རྟོགས་པའི་ཆེད་དུ་དཔེ་རྒྱས་པ་དང་བཅས་པར་གསུངས་
པ་སྟེ། ཀོ་ས་ལའི་རྒྱལ་པོ་རིང་ལེན་དང་ཀཱ་ཤིའི་རྒྱལ་པོ་ཚངས་བྱིན་གྱི་སྔོན་
གྱི་བྱུང་བ་གསུངས་ནས། རྒྱལ་པོ་དེ་དག་ཀྱང་བཟོད་པ་དང་བཟོད་པའི་
བསྔགས་པ་སྨྲ་ན། དགེ་སློང་རྣམས་ཀྱིས་སྨྲ་བ་ལྟ་སྨོས་ཀྱང་ཅི་དགོས་ཞེས་
པ ལ་སོགས་པ་ལྟ་བུ་ཡིན་ཏེ། ཀུན་བཏུས་ལས། རྟོགས་པ་བརྗོད་པའི་སྡེ་
གང་ཞེ་ན། དཔེ་དང་བཅས་པར་གསུངས་པའོ། །ཞེས་སོ། །འདི་ལ་ཐེག་
མཆོག་ཟིན་བྲིས་ལས། རྟོགས་བརྗོད་ནི་སྔོན་འདི་བྱས་པའི་ད་ལྟ་འདི་ལྟ་བུ་
1 72



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
བྱུང་ངོ༌། །ཞེས་ལོ་རྒྱུས་ཀྱི་ཚུལ་གྱིས་བསྟན་པའོ། །ཞེས་གསུངས་པས་དཔྱད་
པར་བྱའོ། །བརྒྱད་པ་དེ་ལྟ་བུ་བྱུང་གི་སྡེ་གང་ཞེ་ན། མདོ་གང་དུ་སྔོན་གྱི་
སྦྱོར་བ་ལས་འདི་དང་འདི་ལྟ་བུ་སྤྱད་པ་ལས་འབྲས་བུ་འདི་དང་འདི་ལྟ་བུ་
དང་ལྡན་པའོ་ཞེས་སྟོན་པ་སྟེ་མདོ་སྡེ་ལས་བརྒྱ་བ་ལ་སོགས་པ་ལྟ་བུ་ཡིན་
ཏེ། ཀུན་བཏུས་ལས། དེ་ལྟ་བུ་བྱུང་བའི་སྡེ་གང་ཞེ་ན། གང་སྔོན་གྱི་སྦྱོར་
བ་དང་ལྡན་པའོ། །ཞེས་སོ། །འདི་ལ་ཡང་ཐེག་མཆོག་ཟིན་བྲིས་ལས། དེ་
ལྟ་བུ་བྱུང་བའི་སྡེ་ནི་ཤཱ་རིའི་བུ་སོགས་ཉན་ཐོས་ཀྱི་སྐྱེ་རབས་རྣམས་སོ། །
ཞེས་གསུངས་པས་དཔྱད་པར་བྱའོ། །དགུ་བ་སྐྱེས་པ་རབས་ཀྱི་སྡེ་གང་ཞེ་ན།
མདོ་གང་དུ་སྔོན་གྱི་སྦྱོར་བའི་བྱེ་བྲག་བྱང་ཆུབ་སེམས་དཔའི་དཀའ་བ་
སྤྱོད་པ་རྒྱ་ཆེན་པོ་དང་ལྡན་པ་སྟོན་པ་སྟེ་དོན་གྲུབ་ཀྱི་མདོ་ལ་སོགས་པ་ལྟ་
བུ་ཡིན་ཏེ། ཀུན་བཏུས་ལས། སྐྱེས་པའི་རབས་ཀྱི་སྡེ་གང་ཞེ་ན། གང་བྱང་
ཆུབ་སེམས་དཔའི་སྤྱོད་པ་དང་ལྡན་པའོ། །ཞེས་སོ། །བཅུ་བ་ཤིན་ཏུ་རྒྱས་
པའི་སྡེ་གང་ཞེ་ན། འདི་ལ་གསུམ་ལས། དང་པོ་ངོ་བོ་ནི་གསུང་རབ་གང་དུ་
ལམ་ཕ་རོལ་ཏུ་ཕྱིན་པ་བཅུ་ཉམས་སུ་བླངས་པས་གནས་སྐབས་ཀྱི་འབྲས་
བུ་ས་བཅུ་དང་མཐར་ཐུག་གི་འབྲས་བུ་སྟོབས་བཅུ་དང་ལྡན་པའི་སངས་རྒྱས་
ཉིད་དུ་འགྲུབ་པར་སྟོན་པ་བྱང་ཆུབ་སེམས་དཔའི་སྡེ་སྣོད་དང་ལྡན་པ་
ཡིན་ཏེ། ཀུན་བཏུས་ལས། ཤིན་ཏུ་རྒྱས་པའི་སྡེ་གང་ཞེ་ན། གང་བྱང་ཆུབ་
སེམས་དཔའི་སྡེ་སྣོད་དང་ལྡན་པའོ། །ཞེས་སོ། །ཉན་ཐོས་ཀྱི་ལུགས་ཀྱི་
ཤིན་ཏུ་རྒྱས་པའི་སྡེ་སྣོད་ནི། མདོ་སྡེ་ལེའུའི་གྲངས་ཤིན་ཏུ་མང་ཞིང་རྒྱས་པ་
173



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལ་འདོད་པར་བུ་སྟོན་གྱིས་ཆོས་འབྱུང་ལས་གསུངས་སོ། །གཉིས་པ་རྣམ་
གྲངས་ནི་ཤིན་ཏུ་རྒྱས་པའི་སྡེ་ཇི་ལྟ་བ་བཞིན་དུ་རྣམ་པར་འཐག་པའི་སྡེ་
དང་མཚུངས་བྲལ་གྱི་སྡེ་ཡང་དོན་དེ་བཞིན་དུ་སྟོན་པ་ཡིན་ཏེ། ཀུན་བཏུས་
ལས། ཤིན་ཏུ་རྒྱས་པ་ཇི་ལྟ་བ་དེ་བཞིན་དུ་རྣམ་པར་འཐག་པ་དང་མཚུངས་
བྲལ་ཡང་དེ་བཞིན་ནོ། །ཞེས་སོ། །གསུམ་པ་ངེས་ཚིག་ལ་ཅིའི་ཕྱིར་ཤིན་
ཏུ་རྒྱས་པ་ཞེས་བྱ་ཞེ་ན། སེམས་ཅན་ཐམས་ཅད་ལ་མཐར་ཐུག་གི་ཕན་པ་དང་
གནས་སྐབས་ཀྱི་བདེ་བ་ཐོབ་པའི་གནས་སམ་གཞི་ཡིན་པ་དང༌། དེ་ཉིད་
ཀྱི་ཕྱིར་ཕན་འདོགས་ཤིན་ཏུ་རྒྱས་པ་དང༌། སྙིང་རྗེས་སེམས་ཅན་ཐམས་
ཅད་ལ་དམིགས་པ་རྒྱ་ཆེ་བའི་རྣམ་པ་དང༌། ཤེས་རབ་ཀྱིས་ཆོས་ཐམས་
ཅད་བདག་མེད་པའི་དོན་ལ་དམིགས་པས་ཟབ་པའི་རྣམ་པར་ཆོས་བསྟན་
པའི་ཕྱིར་དང༌། ཅིའི་ཕྱིར་རྣམ་པར་འཐག་པ་ཞེས་བྱ་ཞེ་ན། ཉོན་མོངས་
པ་དང་ཤེས་བྱའི་སྒྲིབ་པ་ཐམས་ཅད་རྣམ་པར་འཐག་ཅིང་འཇིག་པར་བྱེད་
པའི་ཕྱིར་དང་། ཅིའི་ཕྱིར་མཚུངས་བྲལ་ཞེས་བྱ་ཞེ་ན། འདི་དང་མཚུངས་
པའི་སྡེ་སྣོད་གཞན་མེད་ཅིང་འདི་ཉིད་ཁོ་ན་མཆོག་ཏུ་གྱུར་པའི་ཕྱིར་ཏེ།
ཀུན་བཏུས་ལས། ཅིའི་ཕྱིར་ཤིན་ཏུ་ རྒྱས་ པ་ཞེས་བྱ་ཞེ་ན། སེམས་ཅན་
ཐམས་ཅད་ལ་ཕན་པ་དང་བདེ་བའི་གནས་ཡིན་པ་དང༌། ཞེས་པ་ནས།
མཚུངས་པ་མེད་པའི་ཕྱིར་རོ། །ཞེས་སོ། །མདོ་དེ་ལ་ཐེག་ཆེན་གྱི་སྡེ་སྣོད་
ཅེས་བརྗོད་པ་ནི། མདོ་སྡེ་རྒྱན་ལས། དམིགས་པ་ཆེ་བ་ཉིད་དང་ནི། །དེ་
བཞིན་སྒྲུབ་པ་གཉིས་དག་དང༌། །ཡེ་ཤེས་བརྩོན་འགྲུས་རྩོམ་པ་དང་། །
1 7 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཐབས་ལ་མཁས་པར་གྱུར་བ་དང༌། །ཡང་དག་འགྲུབ་པ་ཆེན་པོ་དང༌། །
སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་འདི་དག་ལྡན་པའི་ཕྱིར། །
ཐེག་ཆེན་ཞེས་ནི་ངེས་པར་བརྗོད། །ཅེས་གསུངས་པ་ལྟར་སྟོང་ཕྲག་བརྒྱ་
པ་ལ་སོགས་པའི་ཆོས་རྒྱ་ཆེན་པོ་ལ་དམིགས་པ་དང་། རང་གཞན་གཉིས་ཀའི་
དོན་ཐམས་ཅད་སྒྲུབ་པ་དང༌། བདག་མེད་གཉིས་ཀ་རྟོགས་པའི་ཡེ་ཤེས་
དང༌། གྲངས་མེད་གསུམ་དུ་དཀའ་བ་བརྒྱ་སྟོང་ལ་བརྩོན་པ་དང༌། སྲིད་ཞི་
གཉིས་ཀྱི་མཐར་མི་ལྟུང་བའི་ཐབས་ལ་མཁས་པ་དང༌། སྟོབས་ལ་སོགས་
པའི་ཡོན་ཏན་ཐམས་ཅད་ཡང་དག་པར་འགྲུབ་པ་དང༌། འཁོར་བ་ཇི་སྲིད་
པར་གཞན་དོན་སྒྲུབ་པའི་འཕྲིན་ལས་ཏེ། ཆེན་པོ་བདུན་དང་ལྡན་པའི་དོན་
སྟོན་པས་ན་ཐེག་པ་ཆེན་པོ་ཞེས་ཀྱང་བྱའོ། །ཆེན་པོ་དེ་རྣམས་ཀྱང་བགྲོད་
བྱེད་རྒྱུའི་ཐེག་པ་དང་བགྲོད་བྱ་འབྲས་བུའི་ཐེག་པ་གཉིས་སུ་འདུས་ལ།
དེ་དག་རྗོད་པར་བྱེད་པའི་གསུང་རབ་ལའང་བརྗོད་བྱའི་མིང་གིས་བཏགས་
ནས་ཐེག་ཆེན་ཞེས་གསུངས་པའོ། །བརྗོད་བྱའི་དོན་ཡང་རྒྱན་དུ་རིགས་དང་
ཆོས་ལ་མོས་པ་ལ་སོགས་པ་བཅུས་བསྡུས་པར་གསུངས་ལ། ལང་ཀར་
གཤེགས་པའི་མདོ་ལས། ཆོས་ལྔ་དང་ནི་རང་བཞིན་གསུམ། །རྣམ་པར་
ཤེས་པ་བརྒྱད་ཉིད་དང༌། བདག་མེད་པ་ནི་གཉིས་དག་སྟེ། །ཐེག་ཆེན་
མཐའ་དག་ཡོངས་བསྡུས་འགྱུར། །ཞེས་གསུངས་པ་ལྟར་རོ། །བཅུ་གཅིག་
པ་རྨད་དུ་བྱུང་བའི་ཆོས་ཀྱི་སྡེ་གང་ཞེ་ན། མདོ་གང་ལས་ཀུན་དགའ་བོའི་
ཐོས་པ་དང་ཤཱ་རིའི་བུའི་ཤེས་རབ་དང་མོའུ་གལ་གྱི་བུའི་རྫུ་འཕྲུལ་ལ་
1 75



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སོགས་པ་ཉན་ཐོས་ཀྱི་ངོ་མཚར་རྨད་དུ་བྱུང་བ་དང་། འཇམ་པའི་དབྱངས་
ཀྱི་མཁྱེན་རབ་དང་སྤྱན་རས་གཟིགས་ཀྱི་ཐུགས་རྗེ་དང་ཕྱག་ན་རྡོ་རྗེའི་མཐུ་
སྟོབས་ལ་སོགས་པ་བྱང་ཆུབ་སེམས་དཔའི་ངོ་མཚར་རྨད་དུ་བྱུང་བ་དང་།
ཐུབ་པ་ཆེན་པོའི་བརྩོན་འགྲུས་དང་། འོད་དཔག་མེད་ཀྱི་སྐུ་ཚེ་དང་། ཀུན་ཏུ་
གཟིགས་ཀྱི་ཞིང་ཁམས་ལ་སོགས་པ་སངས་རྒྱས་ཀྱི་ངོ་མཚར་རྨད་དུ་བྱུང་
བའི་ཆོས་སྟོན་པ་སྟེ། དད་པའི་སྟོབས་སྐྱེད་པ་ལ་འཇུག་པ་ཕྱག་རྒྱའི་མདོར།
མཚོ་དཔག་ཚད་ལྔ་འབུམ་པ་པད་མས་ཁེབས་པ་ཞིག་ལ་ལྕགས་ཀྱི་ཤིང་རྟ་
མཁའ་ ལྡིང་བས་ ཀྱང་ མགྱོགས་ པའི་ རྟས་དྲངས་ཏེ་པད་ མའི་ འདམ་ མ་
ཡང་མ་སྣང་པར་འགྲོ་བའི་སྐད་ཅིག་རེ་རེ་ལ་སྤྲུལ་ཤིན་ཏུ་མགྱོགས་པ་ཞིག་
བྱུང་ནས་ལན་བཅུ་བཅུ་བསྐོར་བའི་ལན་གཅིག་གི་ཡུན་ཚད་ལ། ཀུན་དགའ་
བོས་ཆོས་ཀྱི་རྣམ་གྲངས་མི་འདྲ་བ་བཅུ་གོ་ཞིང་འཆད་ནུས་པ་དང༌། དེའི་
གཅིག་གི་ཡུན་ལ་ཤཱ་རིའི་བུས་སྟོང་གོ་ཞིང་འཆད་ནུས་པ་དང༌། དེའི་གཅིག་
གི་ཡུན་ལ་མོའུ་གལ་གྱིས་བུས་འཇིག་རྟེན་གྱི་ཁམས་བརྒྱད་ཁྲི་རྫུ་འཕྲུལ་
གྱིས་འདའ་ནུས་པ་དང༌། དེའི་གཅིག་གི་ཡུན་ཚད་ལ་སངས་རྒྱས་ ཀྱིས་
འཇིག་རྟེན་གྱི་ཁམས་ནམ་མཁའ་དང་མཉམ་པ་ཐམས་ཅད་ཀྱི་གླིང་རེ་རེར་
ཡང་མཛད་པ་བཅུ་གཉིས་རྒྱས་པ་དང་དམ་པའི་ཆོས་གནས་པ་དང༌། སྐྱེས་
པའི་རབས་ཐམས་ཅད་ཀྱང་ལྷུན་གྲུབ་ཏུ་སྟོན་པར་གསུངས་པ་ལ་སོགས་པ་
ལྟ་བུ་ཡིན་ཏེ། ཀུན་བཏུས་ལས། རྨད་དུ་བྱུང་བའི་ཆོས་ཀྱི་སྡེ་གང་ཞེ་ན།
གང་ལས་ཉན་ཐོས་དང༌། བྱང་ཆུབ་སེམས་དཔའ་དང་། སངས་རྒྱས་རྣམས་
1 76



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
ཀྱི་ངོ་མཚར་རྨད་དུ་བྱུང་བའི་ཆོས་ སྟོན་ པའོ། །ཞེས་སོ། །བཅུ་གཉིས་པ་
གཏན་ལ་དབབ་པར་བསྟན་པའི་སྡེ་གང་ཞེ་ན། གསུང་རབ་གང་མདོ་ལ་
སོགས་པའི་ཆོས་རྣམས་ཀྱི་རང་དང་སྤྱིའི་མཚན་ཉིད་ཕྱིན་ཅི་མ་ལོག་པར་
བསྟན་པའི་མདོ་དག་ཡིན་ཏེ། མངོན་པ་ཀུན་བཏུས་ལས། གཏན་ལ་དབབ་
པར་བསྟན་པའི་སྡེ་གང་ཞེ་ན། གང་དུ་ཆོས་ཀྱི་མཚན་ཉིད་ཕྱིན་ཅི་མ་ལོག་
པར་བསྟན་པའོ། །ཞེས་སོ། །དེ་འདྲའི་གསུང་རབ་ཡན་ལག་བཅུ་གཉིས་
འཇོག་ཚུལ་ནི་གཙོ་བོ་མངོན་པ་ཀུན་བཏུས་ལྟར་བཤད་པའོ། །གཞན་ཡང་
འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ་༼སྡེ་དགེའི་ཤིང་པར་
ཉ་པོད་ཤོག་གྲངས་ཉིས་བརྒྱ་སོ་གཉིས་ལས་༽གསུང་ རབ་ ཡན་ ལག་ བཅུ་ གཉིས་
མཚན་གཞི་དང་བཅས་པ་གསལ་བར་གསུངས་པ་འདི་ལྟ་སྟེ། ཇི་སྐད་དུ།
རིགས་ཀྱི་བུ་དེ་ལ་ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་
ཆོས་ཤེས་པ་གང་ཞེ་ན། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་
ཆེན་པོས་མདོ་སྡེ་བཅུ་གཉིས་ཤེས་པ་ཡིན་ཏེ། མདོའི་སྡེ་དང༌། དབྱངས་
ཀྱིས་བསྙད་པ་དང༌། ལུང་དུ་བསྟན་པ་དང༌། ཚིགས་སུ་བཅད་པ་དང༌།
ཆེད་དུ་བརྗོད་པ་དང༌། གླེང་གཞི་དང༌། རྟོགས་པ་བརྗོད་པ་དང༌། དེ་ལྟ་བུ་
བྱུང་བ་དང༌། སྐྱེས་པའི་རབས་ཀྱི་སྡེ་དང༌། ཤིན་ཏུ་རྒྱས་པ་དང༌། རྨད་དུ་
བྱུང་བའི་ཆོས་དང་། གཏན་ལ་དབབ་པར་བསྟན་པ་ཤེས་པའོ། །རིགས་ཀྱི་
བུ་མདོའི་སྡེ་ཞེས་བྱ་བ་ནི་འདི་སྐད་བདག་གི་ཐོས་པ་ཞེས་སྨོས་པ་ནས།
དགའ་ནས་རྗེས་སུ་ཡི་རང་ངོ་ཞེས་བྱ་བའི་བར་དུ་མདོ་སྡེ་ཞེས་བྱའོ། །
1 77



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དབྱངས་ཀྱིས་བསྙད་པ་ཞེས་བྱ་བ་ནི་གང་བཅོམ་ལྡན་འདས་ཀྱིས་དགེ་སློང་
རྣམས་ལ་བཀའ་སྩལ་པ། བདག་ཅག་ཀྱང་ཤིན་ཏུ་གླེན་ཏེ། ཤེས་པ་མེད་
པས་འཕགས་པའི་བདེན་པ་བཞི་ཡང་དག་པ་ཇི་ལྟ་བ་བཞིན་དུ་མི་ཤེས་ཏེ།
དེ་བས་ན་འཁོར་བར་ཡོངས་སུ་འཁོར་ཞིང་སྡུག་བསྔལ་གྱི་རྒྱ་མཚོ་ཆེན་པོར་
ནུབ་པར་གྱུར་ཏོ། །བདེན་པ་བཞི་ཡང་གང་ཞེ་ན། སྡུག་བསྔལ་བ་དང༌།
ཀུན་འབྱུང་བ་དང༌། འགོག་པ་དང༌། ལམ་མོ། །སྔོན་བཅོམ་ལྡན་འདས་
ཀྱིས་དགེ་སློང་རྣམས་ལ་མདོའི་སྡེ་གསུངས་ནས། དེའི་ཚེ་ན་སྐྱེས་བུ་དབང་
པོ་རྣོན་པོ་དག་དེའི་འོག་ཏུ་ཆོས་མཉན་པའི་ཕྱིར། སངས་རྒྱས་ཀྱི་སྤྱན་སྔར་
ལྷགས་ཏེ། གཞན་དག་ལ་འདི་སྐད་དུ་བཅོམ་ལྡན་འདས་ཀྱིས་སྔར་འདིར་
ཅི་ཞིག་མཛད་ཅེས་དྲིས་པ་དང་། བཅོམ་ལྡན་འདས་མཁྱེན་བཞིན་དུ་མདོའི་
སྡེ་སྔར་གསུངས་པ་ལས། ཡང་ཚིགས་སུ་བཅད་དེ་འདི་སྐད་དུ་གསུངས་
པ་ཡིནནོ། །ང་སྔོན་ཁྱོད་དང་འདྲ་བར་ནི། བདེན་པ་བཞི་པོ་མ་མཐོང་སྟེ།
དེ་བས་འཁོར་བར་ཡོངས་སུ་འཁོར། སྡུག་བསྔལ་ཆེན་པོའི་རྒྱ་མཚོར་ལྟུང་།
གང་གིས་བདེན་པ་བཞི་རྟོགས་ན། འཁོར་བ་ཡོངས་སུ་གཅོད་པར་འགྱུར།
སྐྱེ་བའི་སྲིད་པ་ཀུན་ཟད་ན། སྲེད་པ་ཐམས་ཅད་ལེན་མི་སྲིད། ཅེས་བྱ་བ་
དག་ནི་དབྱངས་ཀྱིས་བསྙད་པའི་སྡེ་ཞེས་བྱའོ། །ལུང་དུ་བསྟན་པའི་སྡེ་ཞེས་
བྱ་བ་ནི་མདོ་སྡེའམ། འདུལ་བ་ལས་དེ་བཞིན་གཤེགས་པས་ཁ་ཅིག་ཏུ་ལྷ་
དང་མི་རྣམས་ལ་སངས་རྒྱས་སུ་ལུང་སྟོན་པ་སྟེ། མ་ཕམ་པ་ཁྱོད་མ་འོངས་
པའི་དུས་སུ་རྒྱལ་པོ་དུང་ཞེས་བྱ་བ་འབྱུང་སྟེ། དེའི་ཚེ་དེའི་དུས་ན་མངོན་
1 78



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
པར་འཚང་རྒྱ་སྟེ། མཚན་ཡང་བྱམས་པ་ཞེས་བྱ་བར་འགྱུར་རོ། ཞེས་སྨོས་
པ་དག་ནི་ལུང་དུ་བསྟན་པའི་སྡེ་ཞེས་བྱའོ། །ཚིགས་སུ་བཅད་པའི་སྡེ་ཞེས་
བྱ་བ་ནི་མདོ་སྡེ་དང༌། འདུལ་བ་གང་ལས་ལྷག་པའི་ཚིགས་སུ་བཅད་པ་ཚིག་
བཞི་པོ་འདི་དག་སྨོས་པ་སྟེ། སྡིག་པ་ཐམས་ཅད་ཡོངས་སུ་སྤང་། དགེའོ་ཅོག་
ནི་རྫོགས་པར་བྱ། བདག་གི་སེམས་ཀྱང་ཤིན་ཏུ་འདུལ། དེ་ནི་སངས་རྒྱས་
བསྟན་པའོ། །ཞེས་སྨོས་པ་དེ་དག་ནི་ཚིགས་སུ་བཅད་པའི་སྡེ་ཞེས་བྱའོ། །
ཆེད་དུ་བརྗོད་པ་ཞེས་བྱ་བ་ནི་བཅོམ་ལྡན་འདས་ཕྱི་དྲོའི་དུས་སུ་ཏིང་ངེ་
འཛིན་དུ་ཞུགས་ནས་ལྷ་རྣམས་ལ་རྒྱ་ཆེར་ཆོས་བསྟན་ཏེ། དེའི་ཚེ་ན་དགེ་
སློང་དག་སོ་སོ་ནས་འདི་སྙམ་དུ་དེ་བཞིན་གཤེགས་པ་ད་ལྟར་ཅི་ཞིག་
མཛད་སྙམ་བསམས་ནས། དེའི་ནང་པར་དེ་བཞིན་གཤེགས་པ་ཏིང་ངེ་
འཛིན་ལས་བཞེངས་ཏེ། སུས་ཀྱང་མ་ཞུས་པར་གཞན་གྱི་བསམ་པ་མཁྱེན་
པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱེ་དགེ་སློང་དག་འདི་ལྟར་
ཤེས་པར་བྱའོ། །ལྷར་སྐྱེས་པ་ཐམས་ཅད་ནི་ཤིན་ཏུ་ཡང་ཚེ་རིང་ངོ༌། །དགེ་
སློང་ཁྱོད་ཕ་རོལ་པོ་གཞན་གྱི་ཕྱིར་རྙེད་པ་མི་ཚོལ་བ་ལེགས་སོ། །འདོད་པ་
ཉུང་བ་ལེགས་སོ། །ཆོག་ཤེས་པའང་ལེགས་སོ། །དུར་ཁྲོད་ན་གནས་པའང་
ལེགས་སོ་ཞེས་སུས་ཀྱང་མ་ཞུས་པར་ཆེད་དུ་གསུངས་པ་དེ་དག་ནི་ཆེད་དུ་
བརྗོད་པའི་སྡེ་ཞེས་བྱའོ། །གླེང་གཞི་ཞེས་བྱ་ནི་མདོ་སྡེ་ལས་ཚིགས་སུ་བཅད་
པ་འབྱུང་བ་གླེང་གཞི་ནས་འབྱེད་ཅིང་བསྟན་པ་སྟེ། དེ་ཡང་ཡུལ་མཉན་
དུ་ཡོད་པ་ན་སྐྱེས་བུ་གཅིག་གི་བྱ་རྒྱས་བྱ་བཟུང་ནས་ཚེལ་པོར་བཅུག་སྟེ།
1 79



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཆུ་དང་འབྲས་བསྟོད་ནས་ཕྱིར་བཏང་ངོ༌། །བཅོམ་ལྡན་འདས་ཀྱིས་དེའི་
སྔོན་གྱི་རྒྱུ་དང་རྐྱེན་མཁྱེན་པས་དེ་ལས་གླེངས་ཏེ་ཚིགས་སུ་བཅད་པ་འདི་
གསུངས་སོ། །སྡིག་པ་ཕྲ་མོ་ཆུང་ངུ་ལ། །མི་གནོད་སྙམ་དུ་བརྙས་མི་བྱ། །
ཆུ་ཡི་ཐིགས་པ་ཟག་པ་ཡང་། །སྣོད་ཆེན་ཡོངས་སུ་གང་བར་འགྱུར། །ཞེས་
གསུངས་པ་དེ་དག་ནི་གླེང་གཞིའི་སྡེ་ཞེས་བྱའོ། །རྟོགས་པ་བརྗོད་པ་ཞེས་བྱ་
བ་ནི་འདུལ་བ་ལས་དཔེ་བསྟན་པ་རྣམས་ཏེ། དེ་དག་ནི་རྟོགས་པ་བརྗོད་
པའི་སྡེ་ཞེས་བྱའོ། །དེ་ལྟ་བུ་བྱུང་བ་ཞེས་བྱ་བ་ནི་བཅོམ་ལྡན་འདས་ཀྱིས་
གསུངས་པ་ལས། དགེ་སློང་དག་འདི་ལྟར་རིག་པར་བྱའོ། །ང་འཇིག་རྟེན་
དུ་གཤེགས་ཏེ་གསུངས་པ་རྣམས་ནི་ཁམས་ཀྱི་མདོ་སྡེ་ཞེས་བྱ་བ་དང༌།
བཅོམ་ལྡན་འདས་བསོད་སྐྱོབས་འཇིག་རྟེན་དུ་གཤེགས་ཏེ་གསུངས་པ་ནི་
བདུད་རྩི་ལྔ་ཞེས་བྱ་བ་དང་། སངས་རྒྱས་རྣམ་པར་གཟིགས་འཇིག་རྟེན་དུ་
གཤེགས་ཏེ་གསུངས་པ་ནི་ཆོས་ཀྱི་མེ་ལོང་ཞེས་བྱ་བ་དང༌། བཅོམ་ལྡན་
འདས་འོད་སྲུང་འཇིག་རྟེན་དུ་གཤེགས་ཏེ་གསུངས་པ་ནི་སྟོང་པ་རྣམ་པར་
འབྱེད་པ་ཞེས་བྱ་བ་སྨོས་པ་དེ་དག་ནི་དེ་ལྟ་བུ་བྱུང་བའི་སྡེ་ཞེས་བྱའོ། །
སྐྱེས་པའི་ རབས་ཞེས་བྱ་བ་ནི་བཅོམ་ལྡན་འདས་སྔོན་བྱང་ཆུབ་སེམས་
དཔའི་སྤྱད་པ་སྤྱོད་ཅིང་དཀའ་བ་མཛད་པ་འདི་དག་ཡིན་ཏེ། དགེ་སློང་
རྣམས་ཤེས་པར་གྱིས་ཤིག ངས་སྔོན་ཤ་བའི་ལུས་བྱས་པ་དང༌། དྲེད་མོའི་
ལུས་དང༌། ཤ་བཀྲའི་ལུས་དང༌། རི་བོང་གི་ལུས་དང༌། རྒྱལ་པོའི་ལུས་
དང༌། འཁོར་ལོས་སྒྱུར་བའི་རྒྱལ་བོའི་ལུས་དང༌། ཀླུ་དང༌། ནམ་མཁའ་
1 80



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ལྡིང་གི་ལུས་ལ་སོགས་པ་བྱང་ཆུབ་སེམས་དཔའི་སྤྱད་པ་སྤྱོད་པ་ན་མྱོང་
བར་གྱུར་ཏོ་ཞེས་སྨོས་པ་ནི་སྐྱེས་པའི་རབས་ཞེས་བྱའོ། །ཤིན་ཏུ་རྒྱས་པ་
ཞེས་བྱ་བ་ནི་ཐེག་པ་ཆེན་པོ་ཤིན་ཏུ་རྒྱས་པའི་མདོ་སྡེའི་དོན་ཤིན་ཏུ་རྒྱ་ཆེ་ལ་
ཡངས་པ་ནི་ནམ་མཁའ་དང་འདྲ་ཞེས་གསུངས་པ་ནི་ཤིན་ཏུ་རྒྱས་པའི་མདོ་སྡེ་
ཞེས་བྱའོ། །རྨད་དུ་བྱུང་བ་ཞེས་བྱ་བ་ནི་བྱང་ཆུབ་སེམས་དཔའ་ཐོག་མ་བཙས་
མ་ཐག་ཏུ་སུས་ཀྱང་མ་བསྟན་པར་གོམ་པ་བདུན་སོང་བ་དང་། འོད་ཟེར་ཆེན་
པོ་བཀྱེ་བ་དང༌། ཕྱོགས་བཅུར་བལྟས་པ་དང༌། སྤྲེའུ་སྦྲང་རྩིའི་སྣོད་ཐོགས་
ཏེ་དེ་བཞིན་གཤེགས་པ་ལ་ཕུལ་བ་དང་། ཞེས་པ་ནས། སངས་རྒྱས་ཐོག་མ་
བཙས་ ནས་ ལྷའི་ རྟེན་ དུ་ ཞུགས་ པ་ ན། ལྷ་ རྣམས་ ལངས་ ཏེ་ ཕྱག་
འཚལ་བ་ལ་སོགས་པ་དེ་དག་ནི་རྨད་དུ་བྱུང་བའི་སྡེ་ཞེས་བྱའོ། །གཏན་
ལ་དབབ་པར་བསྟན་པ་ཞེས་བྱ་བ་ནི་སངས་རྒྱས་བཅོམ་ལྡན་འདས་ཀྱིས་
མདོ་སྡེ་གསུངས་པ་ལས། ཇི་ཙམ་དུ་དོན་གཏན་ལ་ཕབ་པར་བྱེ་བྲག་ཕྱེ་སྟེ་
མཚན་ཉིད་བསྟན་པ་ནི་གཏན་ལ་དབབ་པར་བསྟན་པའི་སྡེ་ཞེས་བྱའོ། །
བྱང་ཆུབ་སེམས་དཔའ་དེ་ལྟར་མདོ་སྡེ་བཅུ་གཉིས་རྟོགས་ཤིང་ཤེས་ན་ཆོས་
ཤེས་པ་ཞེས་བྱའོ། །ཞེས་གསུངས་སོ། །གསུམ་པ་སྡེ་སྣོད་གསུམ་དུ་འདུ་
ཚུལ་བསྟན་པ་ལ་གཉིས་ལས། དང་པོ་དོན་དངོས་བསྟན་པ་ནི། བརྗོད་
ཚུལ་གྱི་སྒོ་ནས་ཕྱེ་བའི་མདོའི་སྡེ་ལ་སོགས་པ་གསུང་རབ་ཡན་ལག་བཅུ་
གཉིས་པོ་འདི་དག་ནི་བརྗོད་བྱ་བསླབ་པ་གསུམ་སྟོན་པའི་སྒོ་ནས་བསྡུ་ན་
སྡེ་སྣོད་གསུམ་དུ་འགྱུར་ཏེ། དེའང་མདོའི་སྡེ་དང་དབྱངས་ཀྱིས་བསྙད་པའི་
1 8 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྡེ་དང་ལུང་དུ་བསྟན་པའི་སྡེ་དང་ཚིགས་སུ་བཅད་པའི་སྡེ་དང་ཆེད་དུ་བརྗོད་
པའི་སྡེ་ལ་ཉན་ཐོས་ཀྱི་སྡེ་སྣོད་ལ་ཡོད་པ་དང༌། ཐེག་ཆེན་ལ་ཡོད་པ་དང་ཆ་
གཉིས་ལས་སྔ་མ་དག་ནི་ཉན་ཐོས་ཀྱི་སྡེ་སྣོད་དོ། །ཐེག་ཆེན་པ་ལ་དེ་རྣམས་
ཡོད་པ་ནི་ཤིན་ཏུ་རྒྱས་པ་དང་རྨད་དུ་བྱུང་བར་འདུས་པར་ས་བཟང་གི་ཀུན་
བཏུས་འགྲེལ་བ་ལས་གསུངས་སོ། །དེས་ན་ཀུན་བཏུས་ལས། མདོའི་སྡེ་ལ་
སོགས་པ་འདི་དག་ནི་སྡེ་སྣོད་གསུམ་དུ་འགྱུར་ཏེ། མདོའི་སྡེ་དང༌། དབྱངས་
ཀྱིས་བསྙད་པའི་སྡེ་དང༌། ལུང་བསྟན་པའི་སྡེ་དང༌། ཚིགས་སུ་བཅད་པའི་
སྡེ་དང་། ཆེད་དུ་བརྗོད་པའི་སྡེ་གང་ཡིན་པ་འདི་ནི་ཉན་ཐོས་ཀྱི་མདོ་སྡེའི་སྡེ་
སྣོད་དོ། །ཞེས་ པའི་ དགོངས་ པ་ ཡང་ དེ་ བཞིན་ནོ། །གླེང་གཞིའི་ སྡེ་ དང་
རྟོགས་པ་བརྗོད་པའི་སྡེ་དང་དེ་ལྟ་བུ་བྱུང་བའི་སྡེ་དང་སྐྱེས་པ་རབས་ཀྱི་
སྡེ་འཁོར་དང་བཅས་པ་འདི་ནི་ཐེག་པ་ཆེ་ཆུང་གཉིས་ཀའི་འདུལ་བའི་སྡེ་སྣོད་
ཅེས་བྱ་སྟེ། ཀུན་བཏུས་ལས། གླེང་གཞིའི་སྡེ་དང༌། རྟོགས་པ་བརྗོད་པའི་
སྡེ་དང༌། དེ་ལྟ་བུ་བྱུང་བའི་ སྡེ་དང༌། སྐྱེས་པའི་ རབས་ཀྱི་སྡེ་འཁོར་དང་
བཅས་པ་འདི་ནི་འདུལ་བའི་སྡེ་སྣོད་དོ། །ཞེས་སོ། །གླེང་གཞི་ནི་གཙོ་བོ་
དང༌། གཞན་གསུམ་ནི་འཁོར་ཡིན་ལ། སྐྱེས་རབས་ལ་སོགས་པར་བྱང་
ཆུབ་སེམས་དཔའི་སྡོམ་པའི་ཚུལ་ཁྲིམས་ཀྱང་སྟོན་པས་སོ། །ཤིན་ཏུ་རྒྱས་
པའི་སྡེ་དང་རྨད་དུ་བྱུང་བའི་ཆོས་ཀྱི་སྡེ་གང་ཡིན་པ་འདི་ནི། བྱང་ཆུབ་
སེམས་དཔའི་མདོའི་སྡེ་སྣོད་དོ། །ཞེས་ཀུན་བཏུས་ལས་གསུངས་པ་ནི།
རྨད་དུ་བྱུང་ཡང་བྱང་ཆུབ་སེམས་དཔའི་མཐུ་བསམ་གྱིས་མི་ཁྱབ་ཅིང་རྒྱ་ཆེ་བ་
1 8 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
རྣམས་ཁྱད་པར་དུ་སྟོན་པའི་ཕྱིར་རོ། །གཏན་ལ་ཕབ་པར་བསྟན་པའི་སྡེ་
ནི་ཐེག་པ་ཆེ་ཆུང་གཉིས་ཀའི་ཆོས་མངོན་པའི་སྡེ་སྣོད་དོ། །ཞེས་གསུངས་པ་
ནི་ཤེས་བྱའི་མཚན་ཉིད་ཕྱིན་ཅི་མ་ལོག་པར་ཕྱེ་ནས་སྟོན་པས། ཆོས་རབ་ཏུ་
རྣམ་འབྱེད་ཀྱི་རྒྱུ་བྱེད་པའི་ཕྱིར་རོ། །ཉན་ས་ལས། དེ་ལ་རེ་ཞིག་མདོ་སྡེ་
དང༌། དབྱངས་ ཀྱིས་བསྙད་ པའི་ སྡེ་ དང༌། ལུང་དུ་བསྟན་པའི་སྡེ་དང༌ །
ཚིགས་སུ་བཅད་པའི་སྡེ་དང༌། ཆེད་དུ་བརྗོད་པའི་སྡེ་དང་། རྟོགས་པ་བརྗོད་
པའི་སྡེ་དང༌། དེ་ལྟ་བུ་བྱུང་བའི་སྡེ་དང༌། སྐྱེས་པ་རབས་ཀྱི་སྡེ་དང༌། ཤིན་ཏུ་
རྒྱས་པའི་སྡེ་དང༌། རྨད་དུ་བྱུང་བའི་ཆོས་ཀྱི་སྡེ་ཞེས་གང་གསུངས་པ་དེ་ནི་
མདོ་སྡེ་ཡིན་ནོ། །གླེང་གཞིའི་སྡེ་ཞེས་གང་གསུངས་པ་དེ་ནི་འདུལ་བ་ཞེས་བྱ་
བའོ། །གཏན་ལ་དབབ་པར་བསྟན་པའི་ཞེས་གང་གསུངས་པ་དེ་ནི་ཆོས་
མངོན་ པ་ ཞེས་ བྱ་ སྟེ། ཞེས་ གསུངས་ པས་ ཉན་ ཐོས་ ཀྱི་ སར་ གླེང་གཞི་
འདུལ་བ་དང་གཏན་ལ་ཕབ་པ་མངོན་པ་དང་གཞན་རྣམས་མདོ་སྡེར་ཡང་
གསུངས་ལ། དེ་དག་ཀྱང་གཙོ་ཆེ་བའི་དབང་དུ་བྱས་པའོ། །ཞེས་ས་བཟང་
གིས་གསུངས་སོ། །གཉིས་པ་དེ་དག་དེ་གསུམ་དུ་འདུ་བའི་རྒྱུ་མཚན་ལ་
གསུམ་ལས། དང་པོ་སྤང་བྱའི་དབང་དུ་བྱས་པ་ནི། ཀུན་བཏུས་ལས། ཅིའི་ .
ཕྱིར་དེ་བཞིན་གཤེགས་པ་རྣམས་ཀྱིས་སྡེ་སྣོད་གསུམ་རྣམ་པར་གཞག་ཅེ་ན།
ཉེ་བའི་ཉོན་མོངས་པ་ཐེ་ཚོམ་གྱི་གཉེན་པོའི་ཕྱིར་མདོ་སྡེའི་སྡེ་སྣོད་རྣམ་པར་
གཞག་གོ །ཉེ་བའི་ཉོན་མོངས་པ་མཐའ་གཉིས་དང་ལྡན་པའི་གཉེན་པོའི་
ཕྱིར་འདུལ་བའི་སྡེ་སྣོད་རྣམ་པར་གཞག་གོ །རང་གི་ལྟ་བ་མཆོག་ཏུ་འཛིན་
1 8 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པ་ཉེ་བའི་ཉོན་མོངས་པའི་གཉེན་པོའི་ཕྱིར་ཆོས་མངོན་པའི་སྡེ་སྣོད་རྣམ་པར་
གཞག་གོ །ཞེས་གསུངས་སོ། །གཉིས་པ་སྒྲུབ་བྱའི་དབང་དུ་བྱས་པ་གསུམ་
ནི། ཀུན་བཏུས་ལས། ཡང་བསླབ་པ་གསུམ་བརྗོད་པའི་ཕྱིར་མདོ་སྡེའི་སྡེ་
སྣོད་རྣམ་ པར་ གཞག་གོ །ལྷག་ པའི་ ཚུལ་ ཁྲིམས་དང་ལྷག་པའི་སེམས་ཀྱི་
བསླབ་པ་བསྒྲུབ་པའི་ཕྱིར་འདུལ་བའི་སྡེ་སྣོད་རྣམ་པར་གཞག་གོ །ལྷག་པའི་
ཤེས་རབ་ཀྱི་བསླབ་པ་མངོན་པར་བསྒྲུབ་པའི་ཕྱིར་ཆོས་མངོན་པའི་སྡེ་སྣོད་
རྣམ་པར་གཞག་གོ །ཞེས་གསུངས་སོ། །གསུམ་པ་བྱེད་ལས་ཀྱི་དབང་དུ་བྱས་
པ་ནི། ཀུན་བཏུས་ལས། ཡང་ཆོས་དང་དོན་བརྗོད་པའི་ཕྱིར་མདོ་སྡེའི་སྡེ་སྣོད་
རྣམ་ པར་ གཞག་ གོ །ཆོས་ དང༌ དོན་ མངོན་དུ་ བྱ་ བའི་ གཞིའི་ གནས་ ཀྱི་
ཕྱིར་འདུལ་བའི་སྡེ་སྣོད་རྣམ་པར་གཞག་གོ །འབེལ་བའི་གཏམ་གྱིས་གཏན་
ལ་ འབེབས་ པས་ ཆོས་ ལ་ རྫོགས་ པར་ ལོངས་ སྤྱོད་ པས་ བདེ་ བ་ ལ་རེག་
པར་གནས་པར་བྱ་བའི་ཕྱིར། ཆོས་མངོན་པའི་སྡེ་སྣོད་རྣམ་པར་བཞག་གོ །
ཞེས་གསུངས་སོ། །སྡེ་སྣོད་དེ་དག་འབྲས་བུ་མང་པོ་བསྡུས་པའི་སྣོད་བཞིན་
དུ་ཤེས་བྱའི་དོན་ཐམས་ཅད་བསྡུས་པའི་ཕྱིར་སྡེ་སྣོད་ཅེས་བྱ་སྟེ། རྒྱན་ལས།
སྡེ་སྣོད་དག་ནི་གསུམ་མམ་གཉིས་ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་
དགུར་ འདོད་ དོ། །ཞེས་ གསུངས་ པ་ ལྟར་ རོ། །གཞན་ ཡང་ རྒྱན་ ལས།
གནས་རྣམས་དང་ནི་མཚན་ཉིད་དང༌། །ཆོས་དོན་སྨོས་ཕྱིར་མདོ་ཡིན་ནོ། །
ཞེས་པ་ལྟར་གང་དུ་གསུངས་པའི་གནས་དང་བདེན་པ་གཉིས་ཀྱི་མཚན་
ཉིད་དང་ཕུང་པོ་ལ་སོགས་པའི་ཆོས་དང་དེ་རྣམས་ཀྱི་དགོངས་པའི་དོན་
1 8 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
སྨོས་པའི་ཚུལ་གྱིས་གསལ་བར་སྟོན་པས་མདོ་སྡེ་དང༌། རྒྱན་ལས། མངོན་
དུའི་ཕྱིར་དང་ཡང་ཡང་དང༌། །ཟིལ་གནོན་རྟོགས་ཕྱིར་མངོན་པའི་ཆོས། །
ཞེས་པ་ལྟར་མྱ་ངན་ལས་འདས་པ་ལ་མངོན་དུ་ཕྱོགས་པར་བྱེད་པ་དང་ཆོས་
རེ་རེའང་རྣམ་པ་མང་པོས་ཡང་ཡང་སྟོན་པ་དང༌། སྨྲ་བ་རྣམ་ངེས་ལ་མཁས་
པས་ཕྱིར་རྒོལ་ཟིལ་གྱིས་གནོན་པ་དང་མདོའི་དོན་རྟོགས་པར་བྱེད་པས་
མངོན་པ་དང༌། རྒྱན་ལས། ལྟུང་དང་འབྱུང་དང་ལྡང་བ་དང༌། །ངེས་པར་
འབྱུང་དང་གང་ཟག་དང༌། །བཅས་པ་དང་ནི་རབ་དབྱེ་དང༌། །རྣམ་པར་
ངེས་ཕྱིར་འདུལ་བ་ཉིད། །ཅེས་གསུངས་པ་ལྟར་ལྟུང་བ་སྡེ་ལྔ་དང་དེ་རྣམས་
འབྱུང་བའི་རྒྱུ་དང་དེ་དག་ལས་ལྡང་བའི་ཚུལ་དང་ངེས་པར་འབྱུང་བའི་
ཚུལ་ཏེ་བཞི་དང༌། གང་ལ་བརྟེན་པའི་གང་ཟག་དང་དེ་ལ་བསླབ་པ་བཅས་
པ་དག་བསླབ་པའི་རབ་ཏུ་དབྱེ་བ་དང་ལྟུང་བ་ཡོད་མེད་ངེས་ཚུལ་རྣམས་
སྟོན་པས་འདུལ་བ་ཞེས་ཀྱང་བྱ་ཞིང་། མདོ་དང་ཆོས་མངོན་འདུལ་བ་དག །
མདོར་ན་དོན་ནི་རྣམ་བཞིར་འདོད། །བློ་དང་ལྡན་པས་དེ་ཤེས་ན། །རྣམ་
པ་ཐམས་ཅད་མཁྱེན་ཉིད་འཐོབ། །ཅེས་པ་ལྟར་ཐམས་ཅད་མཁྱེན་པ་ཐོབ་
པར་འདོད་པས་དེ་དག་ལ་མཁས་པར་བྱའོ། །འདི་དག་ནི་ས་བཟང་གི་
མངོན་པ་ཀུན་བཏུས་ཀྱི་འགྲེལ་བ་ཇི་ལྟ་བ་བཞིན་བརྗོད་པ་ཡིན་ནོ། །
གཉིས་པ་ལན་དངོས་ནི། གསུང་རབ་བཅུ་གཉིས་ལས་དང་པོ་ལྔ་ལ་ཐེག་
པ་ཆེ་ཆུང་གཉིས་ཀའི་ སྡེ་སྣོད་ཆ་ཡོད་ལ། ཀུན་བཏུས་ལས། མདོའི་སྡེ་
དང༌ ། དབྱངས་ ཀྱིས་ བསྙད་ པའི་ སྡེ་ དང༌ ། ལུང་ བསྟན་ པའི་ སྡེ་ དང༌ །
18 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཚིགས་སུ་བཅད་པའི་སྡེ་དང་། ཆེད་དུ་བརྗོད་པའི་སྡེ་གང་ཡིན་པ་འདི་ནི་
ཉན་ཐོས་ཀྱི་མདོ་སྡེའི་སྡེ་སྣོད་དོ། །ཞེས་པའི་དགོངས་པ་ཡང་ཉན་ཐོས་ཀྱི་
སྡེ་སྣོད་ལ་ཡོད་པའི་ཆ་དག་ཡིན་ཏེ། ས་བཟང་ཀུན་བཏུས་འགྲེལ་བ་ལས།
མདོའི་སྡེ་དང་དབྱངས་ཀྱིས་བསྙད་པའི་སྡེ་དང་ལུང་བསྟན་པའི་སྡེ་དང་ཚིགས་
སུ་བཅད་པའི་སྡེ་དང་ཆེད་དུ་བརྗོད་པའི་སྡེ་གང་ཡིན་པ་འདི་དག་ནི་ཉན་
ཐོས་ཀྱི་མདོའི་སྡེ་སྣོད་དོ། །ཞེས་པ་ནི་ཉན་ཐོས་ལའང་དེ་རྣམས་ཡོད་པའི་
ཆ་གང་ཡིན་པ་རྣམས་ཏེ། ཐེག་ཆེན་པ་ལ་དེ་རྣམས་ཡོད་པ་ནི་ཤིན་ཏུ་རྒྱས་
པ་དང་རྨད་དུ་བྱུང་བར་འདུས་སོ། །ཞེས་གསུངས་སོ། །ཐེག་མཆོག་
དབུ་མའི་ཟིན་བྲིས་ལས། མདོ་སྡེ་ནི་ཉན་ཐོས་ཀྱི་མདོ་སྡེ་སྟེ། ཞེས་གསུངས་
པ་ཡང་དེ་བཞིན་ནོ། །དེ་ནས་བཞི་ནི་ཐེག་པ་ཆེ་ཆུང་གཉིས་ཀའི་སྡེ་སྣོད་
ཡང་ཡོད་དེ། ས་བཟང་ཀུན་བཏུས་འགྲེལ་བ་ལས། གླེང་གཞིའི་སྡེ་དང་
རྟོགས་པ་བརྗོད་པའི་སྡེ་དང་དེ་ལྟ་བུ་བྱུང་བའི་སྡེ་དང་སྐྱེས་པ་རབས་ཀྱི་སྡེ་
འཁོར་དང་བཅས་པ་འདི་ནི་ཐེག་པ་ཆེ་ཆུང་གཉིས་ཀའི་འདུལ་བའི་སྡེ་སྣོད་
ཅེས་བྱ་སྟེ། ཞེས་གསུངས་སོ། །སྐྱེས་པ་རབས་ཀྱི་སྡེ་ལ་ཐེག་མཆོག་དབུ་
མའི་ཟིན་བྲིས་ལས། བྱང་ཆུབ་སེམས་དཔའི་སྐྱེས་རབས་རྣམས་སོ། །ཞེས་
གསུངས་པས་དེ་ལ་བྱང་སེམས་ཀྱི་སྐྱེ་རབས་ཀྱིས་ཁྱབ་མ་ཁྱབ་དཔྱད་པར་
བྱའོ། །དེ་ནས་གཉིས་ནི་ཐེག་ཆེན་གྱི་སྡེ་སྣོད་ཡིན་ཏེ། ཀུན་བཏུས་ལས།
ཤིན་ཏུ་རྒྱས་པའི་སྡེ་དང༌། རྨད་དུ་བྱུང་བའི་ཆོས་ཀྱི་སྡེ་གང་ཡིན་པ་འདི་ནི་
བྱང་ཆུབ་སེམས་དཔའི་མདོ་སྡེའི་སྡེ་སྣོད་དོ། །ཞེས་དང༌། ཐེག་མཆོག་དབུ་
1 8 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
མའི་ཟིན་བྲིས་ལས། ཤིན་ཏུ་རྒྱས་པའི་སྡེ་ནི་ཐེག་པ་ཆེན་པོའི་མདོ་སྡེ་རྣམས་
སོ། །ཞེས་གསུངས་སོ། །ཡང་མྱ་ངན་ལས་འདས་པ་ཆེན་པོའི་མདོ༼འི་ཤོག་
གྲངས་ཉིས་བརྒྱ་གོ་གཅིག་༽ལས། ཡང་རྣམ་པ་གཉིས་ཏེ། མདོ་སྡེ་བཅུ་གཅིག་
དང༌། ཤིན་ཏུ་རྒྱས་པའི་མདོ་སྡེའོ། །དེ་ལ་མདོ་སྡེ་བཅུ་གཅིག་ནི་འཇིག་པ་
དང་འགོག་པའོ། །ཤིན་ཏུ་རྒྱས་པའི་མདོ་སྡེ་ནི་འཇིག་པ་དང་འགོག་པ་མེད་
པ་སྟེ། ཞེས་པ་ནས། རིགས་ཀྱི་བུ་ཡོངས་སུ་མྱ་ངན་ལས་འདས་པ་ཆེན་པོའི་
མདོ་ནི་དེ་བཞིན་གཤེགས་པ་ཐམས་ཅད་ཀྱིས་དགོངས་ཏེ་གསུངས་པའི་སྙིང་
པོའོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་རྣམས་མདོ་སྡེ་བཅུ་གཅིག་
མངའ་ མོད་ ཀྱི་ དེ་ དག་ ལ་ སངས་ རྒྱས་ ཀྱི་ རང་ བཞིན་ དང༌ ། དེ་ བཞིན་
གཤེགས་པའི་རྟག་པ་དང་བདེ་བ་དང་བདག་དང་ཡོངས་སུ་དག་པ་མི་
འཆད་ན། སངས་རྒྱས་བཅོམ་ལྡན་འདས་རྣམས་མཐའ་ཡུན་དུ་མྱ་ངན་ལས་
མི་འདའ་བས། དེའི་ཕྱིར་མདོ་སྡེ་འདི་ནི་དེ་བཞིན་གཤེགས་པས་དགོངས་
ཏེ་གསུངས་པའི་སྙིང་པོ་ཞེས་བྱའོ། །ཞེས་ཤིན་ཏུ་རྒྱས་པའི་སྡེ་སྣོད་ལས་
གཞན་བཅུ་གཅིག་གི་ཁམས་དེ་བཞིན་གཤེགས་པའི་སྙིང་པོ་གསལ་བར་
མ་བསྟན་པར་གསུངས་སོ། །རྨད་དུ་བྱུང་བའི་ཆོས་ཀྱི་སྡེ་ཉན་ཐོས་ཀྱི་སྡེ་
སྣོད་ཡོད་མེད་དཔྱད་རྒྱུ་ཅུང་ཟད་སྣང་སྟེ། གཞི་བསྡུ་བ་ལས། ཡན་ལག་
བཅུ་ གཉིས་ ལས། ཤིན་ཏུ་ རྒྱས་ པའི་ ཡན་ ལག་ མ་ གཏོགས་ པ་ནི། ཉན་
ཐོས་དང་ལྡན་པའོ། །ཞེས་གསུངས་པ་ལྟར་བྱང་སར་ཡང་གསུངས་ལ། དེ་
ནས་གཅིག་ནི་ཐེག་པ་ཆེ་ཆུང་གཉིས་ཀའི་སྡེ་སྣོད་ཡིན་ཏེ། ཀུན་བཏུས་ལས།
187



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཏན་ལ་དབབ་པར་བསྟན་པའི་སྡེ་ནི་གཉིས་ཀའི་ཆོས་མངོན་པའི་སྡེ་སྣོད་
དོ། །ཞེས་གསུངས་སོ། །ཡང་མྱ་ངན་འདས་ལས་འདས་པ་ཆེན་པོའི་མདོ་
ལས། མདོ་སྡེ་བཅུ་གཉིས་ལས་ནི་མདོའི་སྡེ་འབྱུང་ངོ་། །མདོའི་སྡེ་ལས་ཤིན་
ཏུ་རྒྱས་པའི་སྡེ་འབྱུང་ངོ༌། །ཤིན་ཏུ་རྒྱས་པའི་མདོའི་སྡེ་ལས་ནི་ཤེས་རབ་ཀྱི་
ཕ་རོལ་ཏུ་ཕྱིན་པ་འབྱུང་ངོ༌། །ཤེས་རབ་ཀྱི་ཕ་རོལ་ཏུ་ཕྱིན་པ་ལས་ནི་ཡོངས་
སུ་མྱ་ངན་ལས་འདས་པ་ཆེན་པོ་མར་གྱི་སྙིང་པོ་ལྟ་བུ་འབྱུང་ངོ༌། །ཞེས་
གསུངས་པའི་དོན་དེ་གོང་དུ་བཤད་པ་དག་དང་འགལ་མེད་སྒྲུབ་ཚུལ་ཤེས་
པར་བྱའོ། །བཅུ་གཉིས་ཀྱི་ངོས་འཛིན་མདོ་དང་བསྟན་བཅོས་ལས་དུ་མར་
གསུངས། ས་སྡེ་གཅིག་ལ་ཡང་སྣ་ཚོགས་བཤད་པ་རྟེན་གཞི་མདོའི་དབང་
གིས་ཡིན་པར་སྣང་ངོ༌། །
༈ དྲི་བ་གསུམ་པ་ནི། རང་ལུགས་ཀྱི་ཤིང་རྟའི་སྲོལ་འབྱེད་
ཀྱི་ཚད་དང་གྲངས་ངེས་ཇི་ལྟར་ཡིན་ཞེས་པའོ། །དེའི་ལན་ལ་གཉིས་ལས།
དང་པོ་གཞན་ལུགས་ལ་བོད་སྔ་མ་ཁ་ཅིག་གིས་ཀླུ་སྒྲུབ་ཀྱི་རིགས་ཚོགས་དང༌།
ཕྱོགས་གླང་གི་བརྒྱད་སྟོང་དོན་བསྡུས་དང༌། དབྱིག་གཉེན་གྱི་གནོད་འཇོམས་
དང༌། རྗེ་བཙུན་གྱི་མངོན་རྟོགས་རྒྱན་དང་བསྟན་བཅོས་བཞི་དང་། ཀླུ་སྒྲུབ་
སོགས་གང་ཟག་བཞི་ཤིང་རྟའི་སྲོལ་འབྱེད་འཇོག་པ་དང་ལུགས་གཉིས་
ཡོད་པར་འདོད་ལ། དེ་དག་ཤིང་རྟའི་སྲོལ་འབྱེད་ཡིན་པས་རྒྱུ་མཚན་ནི།
དགོངས་འགྲེལ་གཞན་ལ་མ་ལྟོས་པར་ཡུམ་གྱི་དགོངས་པ་རེ་འགྲེལ་བས་
1 88



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཤིང་རྟའི་སྲོལ་འབྱེད་དོ་ཞེས་འཆད་དོ། །བོད་ཕྱི་རབས་པ་རྗེ་བླ་མ་ཤར་
ཙོང་ཁ་བ་ཆེན་པོའི་རྗེས་འབྲང་གི་པཎ་ཆེན་བསོད་ནམས་གྲགས་པས་ཤིང་
རྟའི་སྲོལ་འབྱེད་ལ་ཀླུ་སྒྲུབ་དང་ཐོགས་མེད་གཉིས་སུ་གྲངས་ངེས་པར་
གསུངས་ལ། ཀུན་མཁྱེན་འཇམ་དབྱངས་བཞད་པས། མིའི་ཤ་ཚུགས་
ཅན་གྱི་འགྲེལ་བཤད་གཞན་ལ་མ་བརྟེན་པར་རྒྱལ་བའི་གསུང་རབ་ཀྱི་
དགོངས་པ་ལེགས་པར་འགྲེལ་བའི་བྱང་འཕགས་ཀྱི་རྣམ་ཅན་དེ། ཤིང་
རྟའི་ སྲོལ་འབྱེད་ཀྱི་མཚན་ཉིད། དེ་ལ་གསུམ་ཡོད་དེ། དབུ་མ་བའི་ཤིང་
རྟའི་སྲོལ་འབྱེད་ལ་ཡུམ་གྱི་དངོས་བསྟན་སྟོང་ཉིད་ཀྱི་སྲོལ་འབྱེད་ཀླུ་སྒྲུབ་
དང༌། སྦས་དོན་མངོན་རྟོགས་དངོས་པོ་བརྒྱད་དུ་འགྲེལ་བ་རྒྱན་རྩོམ་པ་པོ་
རྗེ་བཙུན་བྱམས་མགོན་དང༌། ཡུམ་ཀྱི་མདོའི་དོན་སེམས་ཙམ་དུ་འགྲེལ་
པའི་སློབ་དཔོན་ཐོགས་མེད་གསུམ་ཡོད་པར་བཞེད་དོ། །དེས་ན་ལེགས་
བཤད་སྙིང་པོ་ལས། བདེར་གཤེགས་གསུང་རབ་ཚུལ་གཉིས་ཤིང་རྟའི་
སྲོལ། །ལེགས་པར་ཕྱེ་བས་རྒྱལ་བའི་བསྟན་པ་མཆོག །ས་གསུམ་འགྲོ་ལ་
ཉི་ལྟར་གསལ་མཛད་པ། །ཀླུ་སྒྲུབ་ཐོགས་མེད་ཅེས་གསུངས་པ་ཡང་དྲང་
ངེས་འབྱེད་པའི་མིའི་རྟེན་ཅན་ལ་དེ་གཉིས་ངེས་པར་བསྟན་པ་ཙམ་ཡིན་
ཞེས་གསུངས་སོ། །སེ་ར་རྗེ་བཙུན་པས་ཤེར་ཕྱིན་འགྲེལ་ཚུལ་ལ་རྗེ་བཙུན་
དང་ཀླུ་སྒྲུབ་ཞབས་གཉིས་བྱུང་གསུངས་པ་ལས་གསལ་བར་མ་གསུངས་པས་
རྗེས་འབྲང་རྣམས་ལ་རྗེ་བཙུན་བྱམས་མགོན་ཤིང་རྟའི་སྲོལ་འབྱེད་འདོད་
མི་འདོད་གཉིས་བྱུང་། རང་ལུགས་ལ་ཤིང་རྟའི་སྲོལ་འབྱེད་ཀྱི་ཚད་སོགས་
1
8 9



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གསལ་བར་བསྟན་པའི་གཞུང་ལུགས་སྔར་བདག་གི་མ་མཐོང་མོད་རང་
ལུགས་ཀྱི་གཞུང་རྣམས་ཀྱི་དགོངས་པ་ལ་བརྟགས་ན་རེ་ཞིག་འདི་ལྟར་
བརྗོད་པར་བྱ་སྟེ། ཤིང་རྟའི་སྲོལ་དང་འདྲ་བར་རྒྱལ་བའི་གསུང་རབ་ཀྱི་
དགོངས་པ་ལེགས་པར་འགྲེལ་བའི་སྲོལ་རྒྱ་ཆེར་གསར་དུ་ཕྱེས་པའམ་ཡུལ་
དུས་དེ་དང་དེར་བཤད་སྲོལ་གསར་དུ་རྒྱ་ཆེར་ཕྱེས་པའི་བྱང་འཕགས་རྣམ་
ཅན་དེ། ཤིང་རྟའི་སྲོལ་འབྱེད་ཀྱི་དོན་བཞག་པ་ལ་འགལ་བ་མེད་སྙམ།
སངས་ རྒྱས་ སོ་ སོའི་བསྟན་པའི་དབང་དུ་བྱས་པ་དང༌། འཇིག་རྟེན་གྱི་
ཁམས་མཐའ་ཡས་པ་སོགས་ལ་ཤིང་རྟའི་སྲོལ་འབྱེད་གྲངས་མེད་པ་ཡོད་
ཅེས་བྱའོ། །དེས་ན་ཤིང་རྟའི་སྲོལ་འབྱེད་ལ་གང་ཟག་ལས་བསྟན་བཅོས་
ལ་ཤིང་རྟའི་སྲོལ་འབྱེད་ཀྱི་སྒྲ་བཤད་ཙམ་འཇུག་པ་ལས་ཤིང་རྟའི་སྲོལ་
འབྱེད་མི་བཞག་སྟེ། ཉ་ཊཱིཀ་ལས། དེ་ལྟར་བཞི་པོ་འདིས་ཤིང་རྟའི་སྲོལ་
དང་འདྲ་བར་ཡུམ་གྱི་དགོངས་པ་འགྲེལ་བའི་ཚུལ་འགྲེལ་བ་གཞན་ལ་མ་
ལྟོས་པར་སྲོལ་འབྱེད་པར་བྱེད་དོ་ཞེས་ཆོས་རྗེ་བུ་སྟོན་གསུངས་ཏེ་སྒྲ་བཤད་
དུ་སྣང་ངོ༌། །ཞེས་གསུངས་སོ། །དེ་ལ་བྱང་འཕགས་དགོས་པའི་རྒྱུ་མཚན་
ནི། གཞན་ལ་མ་ལྟོས་པར་བློ་གྲོས་ཀྱི་རྩལ་གྱིས་དགོངས་པ་ཟབ་མོ་ངེས་
པར་ འགྲེལ་ནུས་ པ་ ནི་ ས་ ཐོབ་ པའི་རྟགས་ སུ་ གསུངས་ཏེ། རྒྱན་ ལས།
དགོངས་པ་ཟབ་མོ་ངེས་འགྲེལ་བ། །འདི་དག་བློ་ལྡན་རྣམས་ཀྱི་རྟགས། །
ཞེས་སོ། །
190



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
༈ དྲི་བ་བཞི་བ་ནི། ཐེག་མཆོག་དབུ་མ་ལས།
རྟོན་པ་བཞི་ལྡན་ཞེས་པའི་སྐབས་ཀྱི་རྟོན་པ་བཞིའི་ཚད་ཞོག་ཅེས་པའོ། །
གཉིས་པ་ལན་ནི། མིང་གི་སྒོ་ནས་མདོར་བསྟན་པ་དང༌། སོ་སོའི་ངོས་འཛིན་
སྒྲུབ་བྱེད་དང་བཅས་པ་བསྟན་པ་དང་། དོགས་གནས་ཅུང་ཟད་བཀོད་པའོ། །
དང་པོ་ནི། བློ་གྲོས་མི་ཟད་པའི་མདོ་༼སྡེ་དགེའི་ཤིང་པར་མ་པོད་ཤོག་གྲངས་བརྒྱ་
ཞེ་བརྒྱད་༽ལས། བྱང་ཆུབ་སེམས་དཔའ་རྣམས་ཀྱི་རྟོན་པ་བཞི་ཡང་མི་ཟད་
པ་སྟེ། བཞི་གང་ཞེ་ན། འདི་ལྟ་སྟེ། དོན་ལ་རྟོན་གྱི་ཚིག་འབྲུ་ལ་མི་རྟོན་པ་
དང༌། ཡེ་ཤེས་ལ་རྟོན་གྱི་རྣམ་ཤེས་ལ་མི་རྟོན་པ་དང་། ངེས་པའི་དོན་གྱི་མདོ་
སྡེ་ལ་རྟོན་གྱི་དྲང་བའི་དོན་གྱི་མདོ་སྡེ་ལ་མི་རྟོན་པ་དང༌། ཆོས་ཉིད་ལ་རྟོན་
གྱི་གང་ཟག་ལ་མི་སྟོན་པའོ། །ཞེས་དང༌། མྱང་འདས་ཆེན་པོའི་མདོ་ཉ་པོད་
ཤོག་གྲངས་གོ་དགུ་༽ལས། དགེ་སློང་རྣམས་ནི་ཆོས་རྣམ་པ་བཞི་པོ་ལ་གནས་
པར་བགྱིའོ། །བཞི་གང་ཞེ་ན་ཆོས་ལ་ གནས་ ཀྱི་གང་ཟག་ལ་མི་གནས་
པ་དང་། དོན་ལ་གནས་ཀྱི་ཚིག་ལ་མི་གནས་པ་དང་། ཡེ་ཤེས་ལ་གནས་ཀྱི་
རྣམ་ཤེས་ལ་མི་ གནས་པ་དང༌། ངེས་པའི་དོན་ལ་གནས་ཀྱི་བཀྲི་བའི་
དོན་ལ་མི་གནས་པ་སྟེ། ཆོས་རྣམ་པ་བཞི་པོ་འདི་རྟོགས་པར་བགྱི་བ་
ལགས་ཀྱི་སྐྱེས་བུ་རྣམ་པ་བཞི་པོ་ནི་མ་ལགས་སོ། །ཞེས་དང༌། བྱང་ས་
ལས། དེ་བྱང་ཆུབ་སེམས་དཔའི་རྟོན་པ་བཞི་ཇི་ལྟར་སྦྱོར་ཞེ་ན། ཞེས་པ་
ནས། རྟོན་པ་བཞི་བོ་ཐམས་ཅད་ཀྱིས་ནི་བྱང་ཆུབ་སེམས་དཔའི་ཡང་དག་
པའི་སྦྱོར་བ་རྩོམ་པ་ལ་ཞུགས་པའི་ངེས་པར་འབྱིན་པ་འཁྲུལ་བ་མེད་པ་
19 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མངོན་པར་གསལ་བར་བྱས་པ་ཡིན་ནོ། །ཞེས་གསུངས་པ་ལྟར་རོ། །གཉིས་
པ་སོ་སོའི་ངོས་འཛིན་སྒྲུབ་བྱེད་དང་བཅས་པ་བསྟན་པ་ལ། ཐམས་ཅད་
མཁྱེན་པ་ཏཱ་ར་ནཱ་ཐའི་གཞན་སྟོང་དབུ་མའི་རྒྱན་གྱི་ལུང་སྦྱོར་ལས། རྟོན་པ་
རྣམ་པ་བཞི་ཤིན་ཏུ་རྒྱས་པར་བློ་གྲོས་མི་ཟད་པ་བསྟན་པ་ནས་འབྱུང་ངོ༌། །
ཞེས་གསུངས་པ་ལྟར་བློ་གྲོས་མི་ཟད་པའི་མདོ་དང་བྱང་ས་བཞིན་བརྗོད་པ་
ལ་བཞི་ལས། དང་པོ་གང་ཟག་ལ་མི་རྟོན་ཆོས་ལ་རྟོན་པའི་དོན་ནི། གང་ཟག་
དེ་དག་གི་འདོད་པའམ་གང་ཟག་དེ་བཟང་བ་ཙམ་རྒྱུ་མཚན་དུ་མི་བྱེད་པར་
དེའི་འདོད་པ་ལྟར་བཤད་པའི་ཚིག་དང་དོན་ལ་ལུང་རིགས་ཀྱིས་བརྟགས་
ནས་འཐད་ལྡན་ཁས་ལེན་པ་དེ་ཡིན་ཏེ། བློ་གྲོས་མི་ཟད་པའི་མདོ་ལས།
དེ་ལ་ཆོས་ཉིད་ནི་གང་། གོང་ཟག་ནི་གང་ཞེ་ན། གང་གང་ཟག་ཏུ་ལྟ་བ་ལ་
གནས་ཏེ། ཆོས་ཁ་ཅིག་ལ་རྩོམ་པ་འདི་ནི་གང་ཟག་ཅེས་བྱའོ། །གང་གང་
ཟག་ཏུ་ལྟ་བ་དེའི་རྩོམ་པ་ཡོངས་སུ་ཤེས་པ་འདི་ནི་ཆོས་ཉིད་ཅེས་བྱའོ། །
གཞན་ཡང་སོ་སོའི་སྐྱེ་བོའི་གང་ཟག་དང་སོ་སོའི་སྐྱེ་བོའི་དགེ་བའི་གང་ཟག་
དང༌། དད་པས་རྗེས་སུ་འབྲང་བའི་གང་ཟག་དང༌། བརྒྱད་པའི་གང་ཟག་
དང༌། ཞེས་པ་ནས། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་
འདས་གང་ཟག་གཅིག་པུ་འཇིག་རྟེན་དུ་བྱུང་སྟེ་འདི་ནི་གང་ཟག་ཅེས་བྱའོ། །
ཞེས་པ་ནས། བཅོམ་ལྡན་འདས་ཀྱིས་ཀྱང་ཆོས་ཉིད་ལ་རྟོན་ཤིག་གང་ཟག་ལ་
ནི་ མ་ ཡིན་ནོ། ཞེས་གསུངས་སོ། །དེ་ ལ་ ཆོས་ཉིད་གང་ཞེ་ན། འདི་ ལྟ་ སྟེ།
འགྱུར་བ་མེད་པ་དང༌། སྒྲོ་བཏགས་པ་མེད་པ་དང༌། བྱང་བ་མེད་པ་དང་།
19 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
རྣམ་པར་བྱང་བ་མེད་པ་དང༌། མི་གནས་པ་དང༌། རབ་ཏུ་མི་གནས་པ་དང་།
ཞེས་པ་ནས། ཆོས་ཐམས་ཅད་སྐྱོན་མེད་པ་རྙེད་པ་དང༌། ཤིན་ཏུ་ནམ་མཁའི་
རང་བཞིན་གྱི་ཕྱིར་མཚན་ཉིད་འདི་ནི་ཆོས་ཉིད་ཅེས་བྱའོ། །དེ་ལ་གང་དག་
ཆོས་ཉིད་ལ་རྟོན་པ་དག་ནི་ཁམས་གང་ལ་ཡང་མི་རྟོན་ཏོ། །དེ་བས་ན་ཆོས་
ཀྱི་སྒོའི་ཚུལ་ལ་འཇུག་པ་འདིས་ཆོས་ཐམས་ཅད་ལ་རྟོན་པའི་ཕྱིར་ཆོས་
ཐམས་ཅད་ཆོས་ཉིད་ཁོ་ནར་འགྱུར་བ་འདི་ནི་ཆོས་ཉིད་ལ་རྟོན་གྱི་གང་ཟག་
ལ་མི་རྟོན་པ་ཞེས་བྱ་སྟེ། ཞེས་དང༌། མྱ་ངན་ལས་འདས་པ་ཆེན་པོའི་མདོ་
ལས། རིགས་ཀྱི་བུ་ཆོས་ལ་གནས་ཞེས་བྱ་བ་ནི། དེ་བཞིན་གཤེགས་པ་
ཡོངས་སུ་མྱ་ངན་ལས་འདའ་བ་ཆེན་པོའོ། །སངས་རྒྱས་ཀྱི་ཆོས་ནི་ཆོས་རྣམས་
ཀྱི་ཆོས་ཉིད་དོ། །ཆོས་ཉིད་ཅེས་བྱ་བ་དེ་བཞིན་གཤེགས་པའོ། །དེ་བས་ན་དེ་
བཞིན་ གཤེགས་ པ་ནི་རྟག་པ་མི་འགྱུར་བའོ། །དེ་ལ་གང་ཞིག་ དེ་བཞིན་
གཤེགས་པ་མི་རྟག་ཅེས་སྨྲ་ན་གང་ཟག་དེ་ནི་ཆོས་ཉིད་མི་མཐོང་མི་ཤེས་
པའོ། །ཞེས་སོགས་དང༌། བྱང་ས་ལས། བྱང་ཆུབ་སེམས་དཔའ་ནི་ནག་པོ་
བསྟན་ པ༼ཞེས་པ་འཁོར་བ་དང་ངན་སོང་གི་རྒྱུ་ཙམ་ཞིག་ལ་བླང་བྱར་སྟོན་པ་ཕྱི་བའི་བསྟན་པ་ཞེས་ས་སྡེའི་
མཆན་ ལས་ སོ། །༽ དང༌ ། ཆེན་ པོ་ བསྟན་ པ་ ༼འཁོར་ བ་ སྤོང་ བྱེད་ ཀྱི་ གཉེན་ པོ་
དང་དམིགས་པ་ཡིད་ལ་བྱས་ནས་སྒོམ་ཚུལ་སྟོན་པས་ཆེན་པོ་བསྟན་པ་ནང་བའི་བསྟན་བཅོས་རྣམས་ཡིན་ཞེས་ས་
སྡེའི་མཆན་ལས་སོ། །དེ་ཡང་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ཏེ་རབ་ཏུ་
ཤེས་པས་ཀྱང་རིགས་པ་ལ་རྟོན་པར་བྱེད་པ་ཡིན་གྱི་གནས་བརྟན་ནམ་ཤེས་
པའི་གང་ཟག་གམ་དེ་བཞིན་གཤེགས་པའམ། དགེ་འདུན་གྱིས་ཆོས་འདི་དག་
1 93



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བཤད་དོ་ཞེས་གང་ཟག་ལ་རྟོན་པ་མ་ཡིན་ནོ། །དེ་ལྟར་རིགས་པ་ལ་རྟོན་གྱི་
གང་ཟག་ལ་མི་རྟོན་པ་དེ་ནི་དེ་ཁོ་ན་ལས་མི་གཡོ་ཞིང་ཆོས་རྣམས་ལ་གཞན་
གྱི་ དྲིང༌ མི་ འཇོག་ པ་ ཡང་ ཡིན་ ནོ། །ཞེས་ གསུངས་ སོ། །ལུང་
དེ་དག་གིས་གང་ཟག་ལ་ཕལ་བ་དང་མཆོག་སངས་རྒྱས་གཉིས་དང༌། ཆོས་
ལ་ཚིག་དང་དོན་གཉིས་ཡོད་པར་གྲུབ་པོ། །རྟོན་པ་དང་པོ་འདི་ལ་གང་ཟག་
ཕལ་བ་ལ་ལྟོས་པ་དང་ མཆོག་ལ་ལྟོས་པ་གཉིས་ལས། གང་ཟག་ཕལ་
བ་ལ་ལྟོས་པའི་གང་ཟག་ལ་མི་རྟོན་ཆོས་ལ་རྟོན་པ་ནི། གདུལ་བྱ་རྣམས་ཀྱི་
བསམ་པ་ལྟར་དུ་ཐར་བ་ཐོབ་པའི་ཐབས་སུ་མི་བདེན་པའམ། ཁས་མི་ལེན་
པའམ། མི་སླུ་བ་མ་ཡིན་པར། བཅོམ་ལྡན་འདས་ཀྱིས་ སྡེ་སྣོད་ཇི་སྙེད་
ཅིག་ གསུངས་པ་རྣམས་ཐར་བ་ཐོབ་པའི་ ཐབས་སུ་བདེན་པའམ། ཁས་
ལེན་པའམ། མི་སླུ་བ་དེ་རྣམས་ཡིན་ནོ། །དེ་ལྟར་བློ་གྲོས་མི་ཟད་པའི་མདོ་
སོགས་ལས་གསུངས་ཏེ། ཇི་སྐད་དུ། གང་གང་ཟག་ཏུ་ལྟ་བ་ལ་གནས་ཏེ་
གང་ཆོས་ཁ་ཅིག་ལ་རྩོམ་པ་འདི་ནི་གང་ཟག་ཅེས་བྱའོ། །གང་ཟག་ཏུ་ལྟ་
བ་དེའི་རྩོམ་པ་ཡོངས་སུ་ཤེས་པ་འདི་ནི་ཆོས་ཉིད་ཅེས་བྱའོ། །ཞེས་དང༌།
འཕགས་པ་ཡུལ་འཁོར་སྐྱོང་གིས་ཞུས་པའི་མདོ་ལས། སྟོང་བ་ཞི་བ་སྐྱེ་བ་
མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་གྱུར་པ། །དེ་དག་ཐུགས་
རྗེ་མངའ་བས་ཐབས་ཚུལ་དང༌། །རིགས་པ་བརྒྱ་དག་གིས་ནི་འཛུད་པར་
མཛད། །ཅེས་དང༌། རྣམ་བཤད་རིག་པ་ལས། དོན་མེད་དོན་ལོག་དོན་དང་
ལྡན། །ངན་གཡོ་སྙིང་བྲལ་སྡུག་བསྔལ་སྤོང་། །ཐོས་རྩོད་སྒྲུབ་པ་ལྷུར་ལེན་
19 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
པ། །བསྟན་བཅོས་དྲུག་བྲལ་གསུམ་དུ་འདོད། །ཅེས་གསུངས་སོ། །གང་
ཟག་མཆོག་ལ་ལྟོས་པའི་གང་ཟག་ལ་མི་རྟོན་ཆོས་ལ་རྟོན་པ་ནི། རྒྱལ་བའམ་
ཉན་ཐོས་སོགས་གང་ཟག་ཁྱད་པར་ཅན་དེས་བཤད་པ་དེ་ཙམ་རྒྱུ་མཚན་དུ་
བྱས་ནས་བཤད་ཚད་ངེས་དོན་དུ་མི་འཛིན་པར་རིགས་པ་རྣམ་པར་དག་པ་
ལ་ཡིད་རྟོན་པ་དེ་ཡིན་ནོ། །དེ་ལྟར་བྱང་ས་ལས་གསུངས་སོ། །གཉིས་པ་
ཚིག་ལ་མི་རྟོན་དོན་ལ་རྟོན་པ་ནི། ཚིག་ལ་མི་རྟོན་ཞེས་པའི་ཚིག་ལ་བསྟན་
བཅོས་དང་བཀའ་གཉིས་དང༌། སྒྲ་ཇི་བཞིན་པ་ཡིན་མིན་གཉིས་ཡོད། དོན་
ལ་དྲང་དོན་ངེས་དོན་གཉིས་ཡོད་ལ། གསུང་རབ་དེ་དག་གི་ངོས་ཀྱི་
སྒྲས་ཟིན་ལྟར་དུ་གནས་ལུགས་སོགས་ལ་མི་སླུ་བའི་ངེས་པ་མེད་པར་
དགོངས་དོན་གྱི་བརྗོད་བྱ་དེ་དང་དེ་ལ་ལུང་རིགས་ཀྱི་སྒྲུབ་བྱེད་རྣམ་དག་
ཡོད་པ་ལྟར་འདོད་པ་དེ་ཡིན་ནོ། །དེ་ལྟར་བློ་གྲོས་མི་ཟད་པའི་མདོ་ལས།
དེ་ལ་དོན་ནི་གང་ཚིག་འབྲུ་ནི་གང་ཞེ་ན། ཚིག་འབྲུ་ཞེས་བྱ་བ་ནི་གང་འཇིག་
རྟེན་པའི་ཆོས་དང་བྱ་བ་ལ་འཇུག་པ་བསྟན་པའོ། །དོན་ཅེས་བྱ་བ་ནི་གང་
འཇིག་རྟེན་ལས་འདས་པའི་ཆོས་རྟོགས་ པའོ། །ཞེས་པ་ནས། ཚིག་འབྲུ་
ཞེས་བྱ་བ་ནི་གང་སེམས་དང་པོ་བསྐྱེད་པ་ནས་བཟུང་སྟེ་བྱང་ཆུབ་ཀྱི་སྙིང་
པོ་ལ་འདུག་པའི་བར་གྱི་བྱང་ཆུབ་སེམས་དཔའི་ཡོན་ཏན་གྱི་ཚོགས་བསྟན་
པའོ། །དོན་ཅེས་བྱ་བ་ནི་གང་སེམས་ཀྱི་སྐད་ཅིག་གཅིག་དང་ལྡན་པའི་
ཤེས་རབ་ཀྱིས་ཐམས་ཅད་མཁྱེན་པའི་ཡེ་ཤེས་མངོན་པར་རྫོགས་པར་
འཚང་རྒྱ་བ་སྟེ། མདོར་ན་གང་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་བསྟན་
19 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པ་འདི་ནི་ཚིག་འབྲུ་ཞེས་བྱའོ། །གང་སེམས་ཅན་ཐམས་ཅད་ཀྱི་སྐད་དང་
ཡི་གེ་དང་ཚིག་འབྲུས་བརྗོད་དུ་མེད་པའི་དོན་དེ་ནི་དོན་ཏེ། འདི་ནི་དོན་ལ་
རྟོན་གྱི་ཚིག་འབྲུ་ལ་མི་རྟོན་པ་ཞེས་བྱའོ། །ཞེས་དང་། མྱ་ངན་ལས་འདས་ཆེན་
པོའི་མདོ་ལས། དོན་ལ་ གནས་ ཀྱི་ ཚིག་ ལ་ མི་ གནས་ ཞེས་ བྱ་བ་གང་ཞེ་
ན། དོན་ནི་དོན་མངོན་པར་རྟོགས་པའོ། །མངོན་པར་རྟོགས་པའི་དོན་ཞེས་བྱ་
བ་ནི་མི་ཞུམ་པའོ། །མི་ཞུམ་པ་ནི་ཕུན་སུམ་ཚོགས་པའོ། །ཕུན་སུམ་ཚོགས་
པའི་ དོན་ ནི་ དེ་ བཞིན་ གཤེགས་ པ་ རྟག་ ཏུ་ གནས་ པ་ མི་ འགྱུར་ མི་
འཕོ་བའོ། །ཞེས་པ་ནས། འདི་ནི་དོན་ལ་གནས་པ་སྟེ། ཚིག་ལ་མི་གནས་
པ་ཞེས་བྱའོ། །དེ་ལ་མི་གནས་པའི་ཚིག་གང་ཞེ་ན། འདི་ལྟ་སྟེ། རྣམ་པར་
སྤྲོས་པའི་འཇིག་རྟེན་གྱི་གཙུག་ལག་དང༌ ། ཞེས་ སོགས་ དང༌། བྱང་ས་
ལས། འདི་ལ་བྱང་ཆུབ་སེམས་དཔའ་ནི་དོན་འདོད་པའི་ཕྱིར་གཞན་ལས་
ཆོས་ཉན་པར་བྱེད་ཀྱི་ཚིག་འབྲུ་ལེགས་པར་སྦྱར་བ་འདོད་པའི་ཕྱིར་མ་
ཡིན་ཏེ། དེ་དོན་འདོད་པའི་ཕྱིར་ཆོས་ཉན་གྱི་ཚིག་འབྲུ་འདོད་པའི་ཕྱིར་མ་
ཡིན་པས་ན་ཕལ་བའི་སྐད་ཀྱིས་ཆོས་སྟོན་ན་ཡང་བྱང་ཆུབ་སེམས་དཔའི་
དོན་ ལ་ རྟོན་ པས་ ནི་གུས་ པར་ བྱས་ ཏེ་ ཉན་ པར་ བྱེད་ དོ། །ཞེས་
དང༌། དུས་འཁོར་རྩ་རྒྱུད་ལས། དོན་དམ་དེ་ཉིད་ཡུལ་ལ་རྟག་ཏུ་ནི། །ཆེན་པོ་
རྣམས་ནི་ ཚིག་ ལ་ རྟོན་ པ་ མིན། །ཡུལ་ གྱི་ མིང་ རྣམས་ ཀྱིས་ནི་དོན་ཤེས་
ན། །བསྟན་ བཅོས་ སྒྲ་ རྣམས་ ཀྱིས་ ནི་ ཅི་ ཞིག་ བྱ། །ཞེས་ དང༌ ། འཇམ་
དཔལ་ གྱིས་ རང་ གི་ལྟ་བ་མདོར་བསྟན་ལས། ཀར་ཎཱ་ ཌ་ཡི་ཀར་ཎཱའི་
19 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
སྒྲས། །རྡོ་དང་རྐང་བ་བརྗོད་པར་བྱ། །ལ་ལར་འོན་པ་རབ་བརྗོད་དེ། །དེ་
བཞིན་རྒྱུད་རྣམས་བསྟན་པའོ། །ཞེས་ གསུངས་སོ། །དེས་ན་སྔར་བཤད་
ལྟར་སངས་རྒྱས་ཀྱིས་གསུངས་པའི་ཆོས་ལ་ཚིག་དོན་གཉིས་ལས། རྗོད་བྱེད་
གསུང་རབ་རྣམས་སྒྲས་ཟིན་ལྟར་དུ་ཆོས་ཀྱི་གནས་ཚུལ་ལ་མི་སླུ་བས་ངེས་
པ་མེད་པས་སྒྲས་ཟིན་ལ་ཡིད་མི་རྟོན་པ་ནི། ཚིག་ལ་མི་རྟོན་པའོ། །རྒྱལ་
བས་དགོངས་དོན་གྱི་བརྗོད་བྱ་རྣམས་ཆོས་ཀྱི་གནས་ཚུལ་ལ་མི་སླུ་བས་དེས་
དགོངས་དོན་གྱི་བརྗོད་བྱ་ལ་ཡིད་རྟོན་པ་ནི་དོན་ལ་རྟོན་པ་ཡིན་ནོ། །དོན་དེས་
ན་མདོ་ལས། དོན་གྱི་རྗེས་སུ་འབྲང་བར་བྱ་ཡི་བརྗོད་པ་ལ་ཆགས་པར་མི་
བྱའོ། །ཞེས་གསུངས་སོ། །གསུམ་པ་དྲང་དོན་ལ་མི་རྟོན་ངེས་དོན་ལ་རྟོན་
པ་ནི། འདིའི་དྲང་ངེས་ལ་རྗོད་བྱེད་ཀྱི་དབང་དུ་བྱས་པ་དང་། བརྗོད་བྱའི་
དབང་དུ་བྱས་པའི་དྲང་ངེས་གཉིས་ཡོད་པ་ལས་དྲང་དོན་ཀུན་རྫོབ་གཙོ་བོར་
སྟོན་པའི་མདོའི་བཤད་ཚུལ་ལྟར་གཤིས་ལུགས་སུ་མི་བདེན་པར་ངེས་དོན་
སྟོང་ཉིད་སྟོན་པའི་མདོའི་བཤད་ཚོད་ལྟར་གཤིས་ལུགས་སམ་གནས་ལུགས་
སུ་ཁས་ལེན་པ་ནི་རྗོད་བྱེད་ཀྱི་དབང་དུ་བྱས་པའི་དེའི་དོན་དང༌། སྣང་
གྲགས་ཀུན་རྫོབ་སྣ་ཚོགས་སུ་སྣང་བ་ལྟར་ཡིན་ལུགས་སུ་མི་བདེན་པར་
ཆོས་ཅན་དེ་དག་གིས་སྟོང་བའི་སྟོང་ཉིད་མཐར་ཐུག་ཁམས་བདེ་གཤེགས་
སྙིང་པོ་དེ་གནས་ལུགས་སུ་ཁས་ལེན་པ་ནི་བརྗོད་བྱས་དབང་དུ་བྱས་པའི་
རྟོན་པ་གསུམ་པའི་དོན་ཡིན་པའོ། །དེ་ལྟར་བློ་གྲོས་མི་ཟད་པའི་མདོ་ལས།
ངེས་པའི་དོན་གྱི་མདོ་སྡེ་ནི་གང་དྲང་བའི་དོན་གྱི་མདོ་སྡེ་གང་ཞེ་ན། མདོ་
197



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྡེ་གང་དག་ལམ་ལ་འཇུག་པའི་ཕྱིར་བསྟན་པ་དེ་དག་ནི་དྲང་བའི་དོན་ཅེས་
བྱའོ། །མདོ་སྡེ་གང་དག་འབྲས་བུ་ལ་འཇུག་པའི་ཕྱིར་བསྟན་པ་དེ་དག་ནི་
ངེས་པའི་དོན་ཅེས་བྱའོ། །མདོ་སྡེ་གང་དག་ཀུན་རྫོབ་སྒྲུབ་པར་བསྟན་པ་དེ་
དག་ནི་དྲང་བའི་དོན་ཅེས་བྱའོ། །མདོ་སྡེ་གང་དག་དོན་དམ་པ་སྒྲུབ་པར་
བསྟན་པ་དེ་དག་ནི་ངེས་པའི་དོན་ཞེས་བྱའོ། །མདོ་སྡེ་གང་དག་ལས་དང་
བྱ་བ་ལ་འཇུག་པར་བསྟན་པ་དེ་དག་ནི་དྲང་བའི་དོན་ཅེས་བྱའོ། །མདོ་སྡེ་
གང་དག་ལས་དང་ཉོན་མོངས་པ་ཟད་པར་བྱ་བའི་ཕྱིར་བསྟན་པ་དེ་དག་ནི་
ངེས་པའི་དོན་ཅེས་བྱའོ། །ཞེས་པ་ནས། རྣམ་པར་ཐར་བའི་སྒོའི་བར་དུ་
བསྟན་པ་དེ་དག་ནི་ངེས་པའི་དོན་ཅེས་བྱ་སྟེ། འདི་ནི་ངེས་པའི་དོན་གྱི་མདོ་
སྡེ་ལ་རྟོན་གྱི་དྲང་བའི་དོན་གྱི་མདོ་སྡེ་ལ་མི་རྟོན་པ་ཞེས་བྱའོ། །ཞེས་དང༌། མྱ་
ངན་ལས་འདས་པ་ཆེན་པོའི་མདོ་ལས། ངེས་པའི་དོན་གྱི་མདོ་སྡེ་ལ་གནས་
ཀྱི་བཀྲི་བའི་དོན་གྱི་མདོ་སྡེ་ལ་མི་གནས་སོ། །ཞེས་བྱ་བ་གང་ཞེ་ན། བཀྲི་
བའི་དོན་གྱི་མདོ་སྡེ་ནི་འདི་ལྟ་ སྟེ། ཞེས་པ་ནས། དེ་བས་ན་ཉན་ཐོས་ཀྱི་
ཐེག་པ་ནི་བཀྲི་བའི་དོན་ཅེས་བྱའོ། །ཐེག་པ་ཆེན་པོའི་ཆོས་ལ་ནི་གནས་པར་
བྱའོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པས་སོ་སོའི་སྐྱེ་བོ་དག་བསྒྲལ་
བའི་ཕྱིར་སྦྱོར་བའི་ཐབས་སུ་ཐེག་པ་ཆེན་པོ་གསུངས་ཏེ། དེ་བས་ན་ངེས་
པའི་ དོན་ ཅེས་ བྱ་ སྟེ། གནས་ པར་ བྱའོ། །ཞེས་ དང༌། བྱང་ ས་ ལས། ཡང་
བྱང་ཆུབ་སེམས་དཔའ་ནི་དེ་བཞིན་གཤེགས་པ་ལ་དད་པ་ཞེན་ཅིང་དགའ་བ་
ཞེན་ཏེ། གསུང་ལ་གཅིག་ཏུ་ངེས་པར་མངོན་པར་དགའ་བ་དང༌། དེ་བཞིན་
198



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
གཤེགས་པའི་ངེས་པའི་དོན་གྱི་མདོ་སྡེ་ལ་རྟོན་གྱི་དྲང་བའི་དོན་ལ་མ་ཡིན་ཏེ།
ངེས་ པའི་ དོན་ གྱི་ མདོ་ སྡེ་ ལ་ རྟོན་ ན་ ཆོས་ འདུལ་ བ་ འདི་ ལས་ མི་
འཕྲོག་པར་འགྱུར་ཏེ། འདི་ལྟར་དྲང་བའི་དོན་གྱི་མདོ་སྡེ་ནི་སྒོ་སྣ་ཚོགས་ནས་
ཞུགས་པའི་དོན་གྱི་རྣམ་པར་དབྱེ་བ་མ་ངེས་པས་ཐེ་ཚོམ་སྐྱེད་པ་ཡིན་པའི་ཕྱིར་
རོ། །གལ་ཏེ་བྱང་ཆུབ་སེམས་དཔའི་ངེས་པའི་དོན་གྱི་མདོ་སྡེ་ལ་ཡང་ངེས་
པར་མེད་པར་གྱུར་ན་ནི། དེ་ལྟར་ན་དེ་ཆོས་འདུལ་བ་འདི་ལས་འཕྲོག་པར་
འགྱུར་རོ། །ཞེས་དང༌། བསྟན་ བཅོས་ རྒྱུད་ བླ་ མ་ ལས། ཕྲ་མོ་ཟབ་མོའི་
ཚུལ་བསྟན་པ། །སྦྲང་རྩི་རོ་གཅིག་པ་བཞིན་ནོ། །རྣམ་པ་སྣ་ཚོགས་ཚུལ་
བསྟན་ནི། །སྣ་ཚོགས་ སྦུབས་སྙིང་བཞིན་ཤེས་བྱ། །ཞེས་གསུངས་སོ། །
བཞི་བ་རྣམ་ཤེས་ལ་མི་རྟོན་ཡེ་ཤེས་ལ་རྟོན་པ་ནི། སྐབས་འདིའི་རྣམ་ཤེས་
ལ་སྟོང་ཉིད་ལ་ཐོས་བསམ་ཀྱི་བློ་དང་ཀུན་རྫོབ་ཡུལ་ཅན་གྱི་རྣམ་ཤེས་དག་
ཡིན་ལ། ཡེ་ཤེས་ནི་གཙོ་བོ་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་
ཡིན་ལ། སྟོང་ཉིད་ལ་སྒོམ་བྱུང་གི་རྟོག་པ་དེར་འཇོག་དགོས་པ་འདྲ། རྣམ་
ཤེས་དེ་དག་གི་སྣང་ཚུལ་ལྟར་དང་། སྟོང་བ་ཉིད་མ་རྟོགས་པའི་ཤེས་པས་
བཟུང་ཚུལ་ལྟར་གནས་ལུགས་སུ་ཁས་མི་ལེན་པ་དེ་རྣམ་ཤེས་ལ་མི་རྟོན་
པའི་དོན་དང༌། སྟོང་ཉིད་མངོན་སུམ་དུ་རྟོགས་པའི་ཡེ་ཤེས་སོགས་ཀྱིས་
གཟིགས་པ་ལྟར་གནས་ལུགས་སམ་གཤིས་ལུགས་སུ་ཁས་ལེན་པ་དེ་ཡེ་
ཤེས་ལ་རྟོན་པའི་དོན་ཡིན་ནོ། །དེ་ལྟར་བློ་གྲོས་མི་ཟད་པའི་མདོ་ལས། དེ་
ལ་རྣམ་པར་ཤེས་པ་ནི་གང་ཡེ་ཤེས་ནི་གང་ཞེ་ན། རྣམ་པར་ཤེས་པ་ཞེས་
199



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བྱ་བ་ནི་རྣམ་པར་ཤེས་པ་གནས་པ་བཞི་སྟེ། བཞི་གང་ཞེ་ན། འདི་ལྟ་སྟེ། རྣམ་
པར་ཤེས་པ་གནས་པ་ནི་གཟུགས་ལ་ཉེ་བར་འགྲོ་བ་དང་། ཚོར་བ་ལ་ཉེ་བར་
འགྲོ་བ་དང་། འདུ་ཤེས་ལ་ཉེ་བར་འགྲོ་བ་དང༌། འདུ་བྱེད་ལ་ཉེ་བར་འགྲོ་
ཞིང་གནས་པ་སྟེ། འདི་ནི་རྣམ་པར་ཤེས་པ་ཞེས་བྱའོ། །དེ་ལ་ཡེ་ཤེས་གང་
ཞེ་ན། གང་ཕུང་པོ་བཞི་ལ་གནས་པའི་རྣམ་པར་ཤེས་པའི་ཕུང་པོ་ཡོངས་སུ་
ཤེས་པ་སྟེ། འདི་ནི་ཡེ་ཤེས་ཞེས་བྱའོ། །ཞེས་པ་ནས། གཞན་ཡང་རྣམ་པར་
ཤེས་པ་ནི་གང་མིག་གིས་ཤེས་པར་བྱ་བའི་གཟུགས་རྣམས་ལ་རྣམ་པར་རིག་
པ་དང༌། དེ་བཞིན་དུ་རྣ་བས་ཤེས་པར་བྱ་བའི་སྒྲ་རྣམས་དང༌། སྣས་ཤེས་
པར་བྱ་བའི་དྲི་རྣམས་དང༌། ལྕེས་ཤེས་པར་བྱ་བའི་རོ་རྣམས་དང༌། ལུས་
ཀྱིས་ཤེས་པར་བྱ་བའི་རེག་བྱ་རྣམས་དང་། ཡིད་ཀྱིས་ཤེས་པར་བྱ་བའི་ཆོས་
རྣམས་ ལ་ རྣམ་ པར་ རིག་ པ་ སྟེ། འདི་ནི་རྣམ་ པར་ཤེས་ པ་ ཞེས་ བྱའོ། །
གང་ཡང་ནང་ཉེ་བར་ཞི་ཞིང་ཕྱི་རོལ་ཏུ་རྒྱུ་བ་མེད་པ་དང་། ཡེ་ཤེས་ལ་རྟོན་
པས་ཆོས་གང་ལ་ཡང་མི་རྟོག་རྣམ་པར་མི་རྟོག་པ་འདི་ནི་ཡེ་ཤེས་ཞེས་བྱའོ། །
ཞེས་པ་ནས། འདི་ནི་ཡེ་ཤེས་ལ་རྟོན་གྱི་རྣམ་པར་ཤེས་པ་ལ་མི་རྟོན་པ་ཞེས་
བྱའོ། །ཞེས་དང༌། མྱ་འདས་ཆེན་པོ་ལས། ཡེ་ཤེས་ལ་གནས་ཀྱི་རྣམ་པར་
ཤེས་པ་ལ་མི་གནས་ཞེས་བྱ་བ་གང་ཞེ་ན། ཡེ་ཤེས་ནི་དེ་བཞིན་གཤེགས་
པའོ། །ཉན་ཐོས་བ་གང་ཞིག་དེ་བཞིན་གཤེགས་པའི་ཡོན་ཏན་ལ་ཤིན་ཏུ་
མི་གནས་པ་དེ་ནི་རྣམ་པར་ཤེས་པ་ཞེས་ བྱ་སྟེ། གནས་པར་མི་བྱའོ། །
ཞེས་ སོགས་དང༌། བྱང་ས་ལས། ཡང་བྱང་ཆུབ་སེམས་དཔའ་ནི་རྟོགས་
200



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
པའི་ཡེ་ཤེས་ལ་སྙིང་པོར་ལྟ་བ་ཡིན་གྱི་ཐོས་པ་དང་བསམ་པས་ཆོས་དང་
དོན་རྣམ་པར་ཤེས་པ་ཙམ་ལ་ནི་མ་ཡིན་ནོ། །དེས་བསྒོམ་པའི་ཤེས་པར་བྱ་
བ་གང་ཡིན་པ་དེ་ནི་ཐོས་པ་དང་བསམ་པས་དོན་རྣམ་པར་ཤེས་པ་ཙམ་གྱིས་
རྣམ་པར་ཤེས་པ་མི་ནུས་པར་རིག་ནས། དེ་བཞིན་གཤེགས་པས་གསུངས་
པའི་ཆོས་མཆོག་ཏུ་ཟབ་པ་དག་ཐོས་ན་ཡང་སྤོང་བར་མི་བྱེད་ཅིང་སྐུར་བ་
མི་འདེབས་ཏེ། དེ་ལྟར་བྱང་ཆུབ་སེམས་དཔའ་རྟོན་པ་བཞི་པོ་དག་ལ་སྦྱོར་
བར་བྱེད་དོ། །ཞེས་གསུངས་སོ། །རྟོན་མི་རྟོན་ནི་ཁས་ལེན་མི་ལེན་དང༌།།
རྗེས་སུ་འབྲང་རིགས་མི་རིགས་དང༌། སླུ་མི་སླུ་བདེན་མི་བདེན་ལ་བྱེད་
དགོས་ཞེས་འདྲེན་པ་དམ་པ་རྣམས་ཀྱིས་གསུངས་ལ། ཡང་རྟོན་མི་རྟོན་ནི་
ར་རྟོན་དུ་འདུག་པས་བཤད་མ་བཤད་མ་ཡིན་པར་ཡིད་རྟོན་པ་སྟེ་ཡིད་གཏ
ོད་རིགས་མི་རིགས་ལ་འཇོག་དགོས་སོ། །རྟོན་པ་བཞིའི་དོན་ངེས་དོན་ཁོ་
ནའི་དབང་དུ་བྱས་ན། སྟོན་པ་སོགས་ཀྱིས་གསུངས་པའི་རྗོད་བྱེད་ལུང་གི་
ཆོས་དང་བརྗོད་བྱའི་དོན་གཉིས་གསུང་མཁན་དང་འདོད་མཁན་བཟང་བ་
རྒྱུ་མཚན་དུ་མི་བྱེད་པར་ཚིག་དོན་ལ་བརྟགས་ནས་འཐད་ལྡན་ནམ་ཆོས་
ཉིད་ཁས་ལེན་པ་དེ། རྟོན་པ་དང་པོའི་དོན་དང༌། རྗོད་བྱེད་ལུང་གི་ཆོས་ཀྱི་
སྒྲས་ཟིན་ལ་ཡིད་མི་རྟོན་པར་དགོངས་དོན་གྱི་བརྗོད་བྱ་མཐར་ཐུག་ཁས་
ལེན་པ་དེ། རྟོན་པ་གཉིས་པའི་དོན་དང༌། དགོངས་དོན་བདེན་པ་གཉིས་
ཡོད་པ་ལས། ཀུན་རྫོབ་རྣམས་གནས་ལུགས་སུ་ཁས་མི་ལེན་པར་ཉེས་པ་
གློ་བུར་བས་སྟོང་བའི་རང་བཞིན་སྟོང་བ་ཉིད་གཉིས་མེད་ཡེ་ཤེས་གནས་
20 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལུགས་མཐར་ཐུག་ཏུ་ཁས་ལེན་པའམ་ངེས་དོན་གྱི་མདོ་སྡེ་རྟོགས་པ་དེ། རྟོན་
པ་གསུམ་པའི་དོན་དང༌། ངེས་དོན་དེ་ཡང་བློ་གཅིག་གིས་འཇོག་དགོས་
ལ། སྟོང་ཉིད་མ་རྟོགས་པའི་སོ་སྐྱེའི་རྣམ་ཤེས་དང་། སྟོང་ཉིད་རྟོགས་པའི་
རིགས་ཤེས་རྗེས་དཔག་ལ་སྣང་བ་ལྟར་དུ་གནས་ལུགས་མཐར་ཐུག་ཏུ་ཁས་
མི་ལེན་པར་ཆོས་ཉིད་མངོན་སུམ་དུ་རྟོགས་པའི་མཉམ་བཞག་ཡེ་ཤེས་ལ་
སྣང་བ་ལྟར་གཤིས་ལུགས་མཐར་ཐུག་ཏུ་ཁས་ལེན་པའམ་རང་བཞིན་ཤེས་
པ་དེ། རྟོན་པ་བཞི་བའི་དོན་ཡིན་པར་སྣང་སྟེ། མྱ་ངན་ལས་འདས་པ་ཆེན་
པོའི་མདོ་ལས། ཆོས་ཞེས་བྱ་བ་ནི་ཆོས་རྣམས་ཀྱི་ཆོས་ཉིད་དོ། །དོན་ཅེས་
བྱ་བ་ནི་དེ་བཞིན་གཤེགས་པ་རྟག་པ་མི་འགྱུར་བའོ། །ཡེ་ཤེས་ཞེས་བྱ་བ་
ནི་སེམས་ཅན་ཐམས་ཅད་ལ་སངས་རྒྱས་ཀྱི་རང་བཞིན་ཡོད་པར་ཤེས་པར་
བྱའོ། །ངེས་པའི་དོན་ཅེས་བྱ་བ་ནི་ཐེག་པ་ཆེན་པོའི་མདོ་སྡེ་ཐམས་ཅད་
རྟོགས་པའོ། །ཞེས་དང༌། བྱང་ས་ལས། མདོར་བསྡུ་ན་ཚད་མ་ཉིད་བཞི་
བསྟན་ཏེ་བསྟན་པའི་དོན་དང་རིགས་པ་དང་རྟོན་པ་དང་བསྒོམས་པ་ལས་
རྟོགས་པའི་ཡེ་ཤེས་སོ། །ཞེས་གསུངས་སོ། །གསུམ་པ་དོགས་གནས་ཅུང་
ཟད་བཀོད་པ་ལ། གཞན་སྟོང་དབུ་མའི་རྒྱན་ལས། དེ་དག་རྟོན་པ་བཞི་
ཡང་ལོག་པར་སྨྲ། །ཀུན་རྫོབ་ཏུ་ནི་ཡོད་པས་ཡོད་པར་འདོད། །ཀུན་རྫོབ་
ཏུ་ནི་མེད་ནའང་མེད་པར་འདོད། །དོན་དམ་དུ་ནི་མེད་ཀྱང་ཡོད་པར་འདོད། །
དོན་དམ་མི་རྟོན་ཀུན་རྫོབ་ལ་རྟོན་ནོ། །རྣམ་ཤེས་ངོ་བོར་ཡོད་ན་ཡོད་པར་
འདོད། །རྣམ་ཤེས་ངོ་བོར་མེད་ན་མེད་གོ་གཅོད། །ཡེ་ཤེས་སྣང་ངོར་མེད་
2 0 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཀྱང་ཡོད་ཅེས་ཟེར། །ཡེ་ཤེས་སྤངས་ནས་རྣམ་ཤེས་ཙམ་ལ་རྟོན། །དགོངས་
འགྲེལ་ཚད་ལྡན་ཐམས་ཅད་བདེན་ནོ་ལོ། །རྩ་བ་རྫུན་ན་དགོངས་འགྲེལ་
བདེན་མི་སྲིད། །ཆོས་ནི་ སྤོང་ ཞིང་ གང་ ཟག་རྣམས་ ལ་རྟོན། །དགག་པ་
གཉིས་ཀྱི་རྣལ་མ་གོ་བ་སོགས། །རྟོག་གེ་བ་བཞིན་ཚིག་ལ་རྟོན་པའང་ཡོད། །
རང་སྟོང་སྨྲ་བ་ཕྱིས་བྱུང་ཕལ་ཆེར་ནི། །རྟོན་པ་བཞི་ལས་རིང་དུ་བྱོལ་བ་
ཡིན། །རྒྱལ་བའི་ བཀའ་ ལས་རྟོན་ པ་ བཞི་བོ་བསྔགས། །ཞེས་གསུངས་
པས་ན། རང་ལུགས་ལ་ཀུན་རྫོབ་ཏུ་ཡོད་ན་ཡོད་དགོས་མིན་དང་། དོན་
དམ་དུ་ནི་མེད་ཀྱང་ཀུན་རྫོབ་རྣམས་ཡོད་པ་ཡིན་མིན་དང་། རྣམ་ཤེས་ཀྱི་
ངོ་བོར་ཡོད་ན་ཡོད་དགོས་མིན་ཅི། གལ་ཏེ་ཡོད་ན་དོན་དམ་དུ་ཡོད་དགོས་
པས་ཀུན་རྫོབ་དང་རྣམ་ཤེས་ཀྱི་ངོ་བོར་ཡོད་པས་ཡོད་གོ་མི་ཆོད་ཟེར་ན་ཉ་
དབོན་པའི་བསྟན་པ་སྤྱི་འགྲེལ་ལས། དང་པོ་ལྟར་ན་བཀའ་བསྟན་བཅོས་
ཐམས་ཅད་ནོར་བ་ཁོ་ནར་འགྱུར་ཞིང་། གཞི་གྲུབ་པ་ཅུང་ཟད་ཀྱང་མེད་
པར་འགྱུར་རོ། །ཞེས་དང༌། དྲིས་ལན་ཡིད་ཀྱི་མུན་སེལ་ལས། དབུ་མ་པ་
ལ་ཡང། ཁས་ལེན་དམ་བཅའ་ཡོད་པར་གྲུབ་སྟེ། ཞེས་སོགས་དང༌། ཡང་
དེ་ ལས། དེ་ དག་དྲི་མ་མེད་པའི་མདོ་བསྟན་བཅོས་བརྟེན་ནས་གཟུ་བོའི་
བློས་དཔྱད་ན་ཕྱི་ནང་གི་ཆོས་ཀུན་དང་དེའི་སྟོང་ཉིད་དེ་བཞིན་ཉིད་སོགས་
ཡང་སྟོང་ངོ་མེད་དོ་ཞེས་སོགས་ཡང་དྲང་དོན་དགོངས་པ་ཅན་གྱི་སྒྲ་ཅི་བཞིན་
དུ་དེ་དག་གཏན་མེད་པ་མ་ཡིན་ཏེ། དགེ་སྡིག་སོགས་ལས་རྒྱུ་འབྲས་ལ་བསྐུར་
བ་བཏབ་པར་འགྱུར་རོ། །ཞེས་གསུངས་སོ། །བརྩོད་བཟློག་ལས། ཐ་སྙད་
20 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཁས་ནི་མ་བླངས་པར། །ངེད་ཅག་ འཆད་ པར་ མི་ བྱེད་དོ། །ཞེས་དང༌། ཇི་
སྐད་དུ། ཐ་སྙད་ལ་ནི་མ་བརྟེན་པར། །དམ་པའི་དོན་ནི་མི་སྟོན་ལ། །དམ་
པའི་དོན་ལ་མ་བརྟེན་པར། །མྱ་ངན་འདས་པ་མི་རྟོགས་སོ། །ཞེས་གསུངས་
པ་སོགས་དང་འགལ་བར་འགྱུར་རོ། །ཀུན་རྫོབ་ཏུ་ཡོད་ན་ཡོད་དགོས་པ་
སོགས་རང་ལུགས་ལ་འདོད་ན་ཁ་ཅིག་ལ་སྐྱོན་གཏོང་ཚུལ་དང༌། ཕྱོགས་
སྔ་མས་རྟོན་པ་བཞི་བོ་ལོག་པར་སྨྲ་ཚུལ་སོགས་གོང་གི་གཞན་སྟོང་དབུ་
མའི་རྒྱན་གྱི་ལུང་གི་ཚིག་དོན་ཞིབ་པར་དཔྱད་པར་བྱའོ། །རང་ལུགས་ལ་
སྤྱིར་ཆོས་དེ་དང༌ དེ་ ཡིན་ མིན་དང་ཡོད་མེད་ ཁས་ལེན་ཚུལ་ཞིག་ཡོད་
དེ། དཔེར་ན་ཐེག་མཆོག་དབུ་མ་ལས། ཀུན་རྫོབ་བདེན་པ་ཀུན་རྫོབ་
ཁོ་ནར་བདེན། །དོན་དམ་ཁོ་ནར་བདེན་པ་དོན་དམ་སྟེ། །ཞེན་ངོར་བདེན་
པ་ སྣང་ ངོར་ བདེན་ པ་ གཉིས། །ཀུན་རྫོབ་ ཡིན་ ཕྱིར་ སྤྱིར་ནི་བརྫུན་པ་
ཉིད། །ཅེས་ཀུན་རྫོབ་ཀྱི་ཆོས་རྣམས་སྤྱིར་བརྫུན་པ་ཡིན་ལ་ཀུན་རྫོབ་ཏུ་
བདེན་པ་ཡིན་ཞེས་པ་ལྟར་རོ། །ཡང་བུམ་པ་ཡོད་པ་ཡིན་ནམ་ཞེས་དྲིས་ཚེ་
ཡོད་པ་ཡིན་ཞེས་བྱས་ན་ཆོག་སྙམ་སྟེ། དཔེར་ན་སྤང་གཉེན་མེད་པར་
ཐལ། བླང་དོར་མེད་པའི་ཕྱིར། ཞེས་ པའི་ ཐལ་ འགྱུར་ ལ་ ཀུན་ རྫོབ་ཏུ་
བསམ་ནས་རྟགས་མ་གྲུབ་ཀྱི་ལན་བཏབ་དགོས་པ་ལས། ཀུན་རྫོབ་དང་
དོན་དམ་གྱི་ལན་སོ་སོར་བཏབ་མི་དགོས་ལ། ཡང་སྤང་གཉེན་མེད་པར་
ཐལ། དོན་དམ་པར་བླང་དོར་མེད་པའི་ཕྱིར། ཞེས་ཟེར་ན་དོན་དམ་པར་
མེད་ཀྱང་ ཀུན་རྫོབ་ཏུ་ཡོད་ཆོག་པས། ལན་ལ་ ཁྱབ་པ་མེད་ཅེས་ལན་
2 0 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་། །
བཏབ་པ་ལས་གཞན་ཚངས་ཆེན་གྱི་ཚུལ་འཛིན་པའི་གཡོ་རྒྱུས་ལན་མང་པོ་ཅི་
ཞིག་བྱ་སྟེ་དགོས་པ་མེད་པའི་ཕྱིར་ཏེ། ཉ་ཊིཀ་ཡིད་ཀྱི་མུན་སེལ་ལས། རང་
ལུགས་ནི། སྤང་གཉེན་མེད་པར་ཐལ། བླང་དོར་མེད་པའི་ཕྱིར། ལྟ་བུ་ལ་
མཚོན་ན། དབུ་ མ་ པས། ཆོས་ ཐམས་ ཅད་ རང་ བཞིན་ མེད་ བྱས་ པ་ ལ།
འོ་ན། རི་བོང་གི་རྭ་ལྟར་གཏན་མེད་ཡིན་པར་ཁས་ལེན་པ་ཡིན་སྙམ་ནས།
བླང་དོར་མེད་པའི་ཕྱིར། ཞེས་ཟེར་བ་དེ། ཀུན་རྫོབ་སྒོ་ཅན་གྱི་ཀླན་ཀ་སྟེ།།
ཀུན་རྫོབ་ཀྱི་དབང་དུ་བྱས་པའམ་ཀུན་རྫོབ་ལ་བསམ་ནས་རྩོད་པ་ལ་ཟེར་
ལ། དོན་དམ་གྱི་ལན་ནི། ཁོ་བོ་ཅག་བླང་དོར་མེད་ཟེར་བ། དོན་དམ་དུ་
ཡིན་གྱི་ཀུན་རྫོབ་ཏུ་མིན་པས། རྟགས་མ་གྲུབ་ཅེས་པ་ལྟ་བུའོ། །ཡང་རྩོད་
པ་དེ་ལ། དོན་དམ་པར་བླང་དོར་མེད་པའི་ཕྱིར། ཞེས་ཟེར་ན། དོན་དམ་
སྒོ་ཅན་ཏེ། དོན་དམ་ལ་བསམ་ནས་རྩོད་པས་སོ། །ལན་ཀུན་རྫོབ་སྒོ་ཅན་
ནི་ཁྱབ་པ་མེད་དེ། དོན་དམ་པར་བླང་དོར་མེད་ཀྱང་ཀུན་རྫོབ་ཏུ་སྤང་གཉེན་
འཐད་ཅེས་པ་ལྟ་བུའོ། །ཅི་རིགས་པར་ཤེས་པར་བྱའོ། །ཞེས་གསུངས་པའི་
ཕྱིར་རོ། །
༈ དྲི་བ་ལྔ་བ་ནི། འཕྲིན་ལས་ནི་བྱ་བ་དང་མཛད་པ་ནི་བྱེད་པ་
ལ་འཇོག་ གོ་ཞེས་པའི་མཛད་འཕྲིན་གྱི་དོན་ཇི་ལྟར་ཡིན་ཞེས་པའོ། །
གཉིས་པ་ལན་ལ་འཕྲིན་ལས་བཤད་པ་དང་ལན་དངོས་དང་གཉིས། དང་
པོ་འཕྲིན་ལས་བཤད་པ་ལ་མཚན་ཉིད་དབྱེ་བ་གཉིས། དང་པོ་ནི། རང་
རྒྱུ་སངས་རྒྱས་ཀྱི་ཐུགས་རྗེ་ཆེན་པོ་ལས་བྱུང་བའི་ཆོས་སྐུའི་རྣམ་དཀར་གྱི་
20 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལས་དེ། འཕྲིན་ལས་ཀྱི་མཚན་ཉིད། ཡང་ན་ཐེག་མཆོག་དབུ་མའི་རབ་
བྱེད་བརྒྱད་པའི་ཊཱིཀ་ཟིན་ལས། ཆོས་སྐུའི་བདག་རྐྱེན་བྱས་པ་ལས་བྱུང་
བའི་རྣམ་དཀར་གྱི་ཡོན་ཏན། སངས་རྒྱས་ཀྱི་འཕྲིན་ལས་ཀྱི་མཚན་ཉིད།
ཞེས་སོ། །མཚན་ཉིད་འཇོག་ཚུལ་དེ་ལྟར་འཐད་དེ། བསྟན་བཅོས་རྒྱུད་བླ་མ་
ལས། ཐུགས་རྗེ་ཆེན་པོས་འཇིག་རྟེན་མཁྱེན། །འཇིག་རྟེན་ཀུན་ལ་གཟིགས་
ནས་ནི། །ཞེས་ སོགས་དང༌། མངོན་རྟོགས་རྒྱན་ལས། ཆོས་སྐུ་མཛད་པ་
དང་བཅས་པ། །ཞེས་དང༌། དེ་བཞིན་འཁོར་བ་ཇི་སྲིད་འདིར། །ལས་ནི་
རྒྱུན་མི་ཆད་པར་འདོད། །ཅེས་དང་། ཆོས་ཀྱི་སྐུ་ཡི་འཕྲིན་ལས་ནི། །ཞེས་
གསུངས་པ་དང་། ཕར་ཕྱིན་མདོ་ལུགས་མ་ལས། སྐུ་དང་གསུང་དང་ཐུགས་
ཀྱི་ལས་ཐམས་ཅད་སེམས་ཅན་གྱི་དོན་འབའ་ཞིག་ཏུ་ལྷུན་གྱིས་གྲུབ་པར་
འཇུག་པ་ནི་འཕྲིན་ལས་ཏེ། ཞེས་དང༌། ཇི་ལྟར་སེམས་ཅན་གྱི་ལུས་ངག་
ཡིད་ཀྱི་ལས་ནི་རྣམ་ཤེས་ཀྱི་རྗེས་སུ་འགྲོ་ཞིང་རྣམ་ཤེས་ཀྱི་རྗེས་སུ་འབྲང་
བ་ལྟར། སངས་རྒྱས་ཀྱི་སྐུ་གསུང་ཐུགས་ཀྱི་ལས་དག་ཀྱང་ཡེ་ཤེས་ཀྱི་རྗེས་
སུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་ཡིན་ནོ། །ཞེས་སོགས་གསུངས་
པ་དང༌། ཐེག་མཆོག་དབུ་མ་ལས། ཐུགས་རྗེ་དེ་ལས་འཕྲིན་ལས་ཟད་མེད་
འབྱུང་། །འགྲོ་རྣམས་སྡུག་བསྔལ་ཆུང་དང་ཟད་པར་མཛད། །ཞེས་པ་ནས།
ཐུགས་རྗེ་རྣམས་ཀྱི་འཕྲིན་ལས་དཔེ། །ཞེས་དང༌། ཉ་ཊིཀ་ ཡིད་ཀྱི་མུན་
སེལ་ལས། དེས་ན་འཕྲིན་ལས་ཉེར་བདུན་ཆོས་ཅན་རྟོགས་པ་ཆོས་སྐུའི་
ལས་ཡིན་ནོ། །ཞེས་གསུངས་སོ། །དོན་དམ་པའི་འཕྲིན་ལས་འཕྲིན་ལས་
20 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཡིན་མིན་དཔྱད་པར་བྱའོ། །གཉིས་པ་དབྱེ་བ་ནི། བསྟན་བཅོས་རྒྱུད་བླ་མ་
ལས་འཕྲིན་ལས་ལ་དབྱེ་བ་དགུ་གསུངས་ཏེ། ཇི་སྐད་དུ། གང་ཞིག་བརྒྱ་བྱིན་
རྔ་དང་སྤྲིན་བཞིན་དང་། ཚངས་ཉི་རིན་ཆེན་ཡིད་བཞིན་ནོར་རྒྱལ་བཞིན། །སྒྲ་
བརྙན་ནམ་མཁའ་ས་གཞི་སྲིད་མཐའི་པར། །འབད་མེད་གཞན་གྱི་དོན་
བྱེད་རྣལ་འབྱོར་རིག །ཅེས་གསུངས་པ་ལྟར་བརྒྱ་བྱིན་གྱི་དཔེས་ནི་གདུལ་
བྱ་དང་མཐུན་པར་སྐུའི་རྣམ་འཕྲུལ་སྣ་ཚོགས་པ་སྟོན་པ་དང༌། རྔ་བོ་ཆེའི་
དཔེས་ནི་སྐལ་བ་ཇི་ལྟ་བ་བཞིན་དུ་གསུང་གིས་དམ་པའི་ཆོས་ཀྱི་གདམས་
ངག་གསུང་བ་དང༌། །སྤྲིན་གྱི་དཔེས་ནི་ཐུགས་ཀྱི་མཁྱེན་པ་དང་བརྩེ་བས་
ཐམས་ཅད་ལ་ཁྱབ་པ་དང༌། ཚངས་པའི་དཔེས་སྐུ་དང་གསུང་གི་མཛད་པ་
མཐའ་ཡས་པ་སྤྲུལ་བ་དང༌། ཉི་མས་དཔེས་ནི་ཐུགས་ཀྱི་མཛད་པ་ཡེ་ཤེས་
ལ་བརྟེན་ནས་དམ་པའི་ཆོས་ཀྱི་འོད་ཟེར་སྤྲོ་བ་དང་། ནོར་བུའི་དཔེས་ནི་
རྣམ་རྟོག་མེད་ཀྱང་དགོས་འདོད་རྩོལ་བའི་ཐུགས་ཀྱི་གསང་བ་དང༌། སྒྲ་
བརྙན་ གྱི་དཔེས་ ནི་ ཡི་གེ་མེད་ ཀྱང་ལེགས་བཤད་ སྟོན་ པའི་ གསུང་གི་
གསང་བ་དང༌། ནམ་མཁའི་དཔེས་ནི་གཟུགས་སུ་མེད་ཀྱང་གདུལ་བྱས་
མཐོང་བའི་སྐའི་གསང་བ་དང་། ས་གཞིའི་དཔེས་ནི་ཡོན་ཏན་ཐམས་ཅད་ཀྱི་
རྟེན་ གནས་ ཡོངས་ སུ་ གྱུར་ པའི་ཐུགས་ རྗེ་ ཆེན་ པོའི་ བདག་ ཉིད་ ཐོབ་ པ་
ལས་འགྲོ་བ་མཐའ་དག་གི་ཉེར་འཚོ་མཛད་པ་ཉིད་བསྟན་པ་ཡིན་ནོ། །རྒྱས་
པར་ རྒྱུད་ བླ་ རྩ་ འགྲེལ་ ལས་ ཤེས་ པར་ བྱའོ། །ཡང་ མངོན་རྟོགས་ རྒྱན་
ལས་འཕྲིན་ལས་ལ་དབྱེ་བ་ཉེར་བདུན་གསུངས་སྟེ། ཇི་སྐད་དུ། འགྲོ་རྣམས་
2 0 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཞི་བའི་ལས་དང་ནི། །བསྡུ་རྣམ་བཞི་ལ་འགོད་པ་དང༌། །ཀུན་ནས་ཉོན་
མོངས་ བཅས་ པ་ ཡི། །རྣམ་ པར་ བྱ་ བ་ རྟོགས་ པ་ དང༌ ། །སེམས་ ཅན་
རྣམས་དོན་ཇི་བཞིན་གྱི། །དོན་དང་ ཕ་རོལ་ཕྱིན་དྲུག་དང༌། །སངས་རྒྱས་
ལམ་དང་རང་བཞིན་གྱིས། །སྟོང་བ་ཉིད་དང་གཉིས་ཟད་དང༌། །བརྡ་དང་
དམིགས་པ་མེད་པ་དང༌། །ལུས་ཅན་རྣམས་ནི་ཡོངས་སྨིན་དང༌། །བྱང་ཆུབ་
སེམས་དཔའི་ལམ་དང་ནི། །མངོན་པར་ཞེན་པ་བཟློག་པ་དང༌། །བྱང་བ་
ཐོབ་དང་སངས་རྒྱས་ཞིང་། །རྣམ་པར་དག་དང་ངེས་པ་དང༌། །སེམས་ཅན་
དོན་ནི་ཚད་མེད་དང༌། །སངས་རྒྱས་བསྟེན་སོགས་ཡོན་ཏན་དང༌། །བྱང་
ཆུབ་ཡན་ལག་ལས་རྣམས་ནི། །ཆུད་མི་ཟ་དང་བདེན་མཐོང་དང༌། །ཕྱིན་
ཅི་ལོག་ནི་སྤངས་པ་དང་། །དེ་གཞི་མེད་པའི་ཚུལ་དང་ནི། །རྣམ་པར་བྱང་
དང་ཚོགས་དང་ནི། །འདུས་བྱས་འདུས་མ་བྱས་པ་ལ། །ཐ་དད་ཡོངས་སུ་
མི་ཤེས་དང༌། །མྱ་ངན་འདས་ལ་འགོད་པ་སྟེ། །ཆོས་ཀྱི་སྐུ་ཡི་འཕྲིན་ལས་
ནི། །རྣམ་ པ་ ཉི་ ཤུ་ བདུན་ དུ་ བཞེད། །ཅེས་ གསུངས་ པ་ ལྟར་ ༡
ངན་སོང་དང་ལྷའི་འགྲོ་བ་རྣམས་རིམ་གྱིས་ཞི་བ་ཐེག་པ་གསུམ་གྱི་མྱ་ངན་
ལས་འདས་པ་ལ་འགོད་པའི་འཕྲིན་ལས་དང༌། ༢ མིའི་འགྲོ་བ་རྣམས་
བསྡུ་བའི་དངོས་པོ་རྣམ་བཞི་ལ་འགོད་པའི་འཕྲིན་ལས་དང༌། ༣ ཀུན་ནས་
ཉོན་མོངས་པ་དང་བཅས་པའི་རྣམ་པར་བྱང་བའི་ཆོས་དག་སྒྱུ་མ་ལྟ་བུར་རྟོགས་
པ་ལ་འགོད་པའི་འཕྲིན་ལས་དང༌། ༤ སེམས་ཅན་རྣམས་ཡང་དག་པའི་
མཐའི་དོན་ཇི་ལྟ་བ་བཞིན་གྱི་དོན་ལ་འགོད་པ་དང༌། ༥ སྒྱུ་མ་ལྟ་བུའི་ཕ་རོལ་ཏུ་
2 0 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
ཕྱིན་པ་དྲུག་གི་སྤྱོད་པ་ལ་འགོད་པ་དང་། ༦ སངས་རྒྱས་ཀྱི་ལམ་རྣམ་པ་ཐམས་
ཅད་མཁྱེན་པ་ཉིད་ལ་འགོད་པ་དང༌། ༧ ཆོས་ཐམས་ཅད་རང་བཞིན་གྱིས་
སྟོང་པ་ཉིད་དུ་ཤེས་པ་ལ་འགོད་པ་དང༌། ༨ གཉིས་ཆོས་ཐམས་ཅད་གདོད་
ནས་ཟད་པར་ཁོངས་སུ་ཆུད་པ་ལ་འགོད་པ་དང༌། ༩ རང་བཞིན་གྱིས་སྟོང་
ཡང་ཆོས་ཀྱི་རྣམ་དབྱེ་བྱེད་པའི་ཚེ་བཏགས་པའི་ཐ་སྙད་འཇིག་རྟེན་གྱི་བརྡ་ཉེ་
བར་ བཟུང་ བ་ ལ་ འགོད་ པ་ དང༌ ། ༡༠ སྦྱིན་ སོགས་ ཀྱི་ སྤྱོད་ པ་ འཁོར་
གསུམ་དུ་དམིགས་པ་མེད་པ་ལ་འགོད་པ་དང་། ༡༡ ལུས་ཅན་རྣམས་དགེ་བའི་
རྩ་བ་ཡོངས་སུ་སྨིན་པ་ལ་འགོད་པའི་ལས་དང༌། ༡༢ རྒྱལ་སྲས་ ཀྱིས་མི་
བསླབ་ པའི་ ཆོས་ གང་ ཡང་ མེད་ པའི་ ཆོས་ ཐམས་ ཅད་ བྱང་ ཆུབ་ སེམས་
དཔའི་ལམ་དུ་ཤེས་པ་ལ་འགོད་པ་དང༌། ༡༣ སེམས་ཅན་རྣམས་དངོས་
པོར་མངོན་པར་ཞེན་པའི་རློམ་སེམས་བཟློག་པ་ལ་གདམས་པའི་ལས་དང་།
༡༤ བྱང་ཆུབ་ལ་བསླབས་པས་མ་འདྲེས་པའི་བར་རྫོགས་ན་རྡོ་རྗེ་ལྟ་བུའི་
ཏིང་ངེ་འཛིན་གྱི་བྱང་ཆུབ་འཐོབ་པ་ལ་འགོད་པ་དང་། ༡༥ རང་གཞན་གྱི་
ལུས་ངག་ཡིད་ཀྱི་གནས་ངན་ལེན་དག་པ་ནི་སངས་རྒྱས་ཀྱི་ཞིང་རྣམ་པར་
དག་པ་ལ་འགོད་པ་དང༌། ༡༦ སེམས་ དང་པོ་བསྐྱེད་པ་ནས་བྱང་ཆུབ་
སེམས་དཔའ་སངས་རྒྱས་ཀྱི་ཕུང་པོར་ངེས་པ་ལ་འགོད་པ་དང༌། ༡༧ བྱང་
ཆུབ་སེམས་དཔའ་སེམས་ཅན་གྱི་དོན་ནི་ཚད་མེད་པ་འགྲུབ་པ་ལ་འགོད་
པ་དང༌། ༡༨ བྱང་ཆུབ་སེམས་དཔའ་ཕྱོགས་བཅུའི་སངས་རྒྱས་བསྙེན་བཀུར་
དང༌། ཆོས་ཉན་པ་དང་མངོན་ཤེས་ཀྱི་ཕར་ཕྱིན་གྲུབ་པ་ལ་སོགས་པའི་
2 09



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཡོན་ཏན་ལ་འགོད་པ་དང༌། ༡༩ བྱང་ཆུབ་བསྒྲུབ་པའི་ལམ་སྦྱིན་སོགས་
ཀྱི་ཡན་ལག་འཁོར་གསུམ་དུ་མི་རྟོག་པའི་དགེ་བ་ལ་འགོད་པ་དང་། ༢༠
སངས་ རྒྱས་ ཀྱིས་ དོན་ བྱས་ པའི་ སེམས་ ཅན་ གྱི་དགེ་བ་ ཕྱིས་ཆུད་ཟོས་ཤིང་
འཁོར་བར་ལྟུང་བ་མ་ཡིན་པའི་ལས་དགེ་བ་རྣམས་ནི་ཆུད་མི་ཟ་བ་ལ་འགོད་
པ་ དང༌ ། ༢༡ འཕགས་ པའི་ བདེན་ པ་ བཞི་ མཉམ་ པ་ ཉིད་ དུ་ མཐོང་ བ་ ལ་
འགོད་པ་དང༌། ༢༢ སེམས་ཅན་རྣམས་ ཕྱིན་ཅི་ལོག་བཞི་པོ་ནི་སྤངས་པ་
ལ་ འགོད་ པ་ དང༌། ༢༣ ཕྱིན་ ཅི་ ལོག་ དེའི་ གཞིའམ་ གནས་ སུ་ གྱུར་ པའི་
དངོས་པོ་མེད་པའི་དཔེའི་ཚུལ་ཆོས་ཐམས་ཅད་རྨི་ལམ་ལྟ་བུར་མཐོང་བ་
ལ་འགོད་པ་དང༌། ༢༤ རྣམ་པར་བྱང་བ་ཆོས་ཐམས་ཅད་ཀྱི་མཉམ་པ་ཉིད་
ལ་འགོད་པ་དང༌། ༢༥ སྒྱུ་མ་ལྟ་བུའི་བསོད་ནམས་དང་ཡེ་ཤེས་ཀྱི་ཚོགས་
ལ་འགོད་པ་ དང༌། ༢༦ འདུས་ བྱས་དང་འདུས་མ་ བྱས་ ཀྱི་མཉམ་པ་ཉིད་
གང་ཡིན་པ་དོན་དམ་པ་དེ་ལ་ཐ་དད་ཡོངས་སུ་མི་ཤེས་པ་ལ་འགོད་པ་དང༌།
༢༧ གང་གིས་ཀྱང་མ་སྤྲུལ་པའི་སྟོང་བ་ཉིད་སྐྱེ་མེད་འགག་མེད་མི་མཉམ་པའི་
མྱ་ངན་ལས་འདས་པ་ལ་འགོད་པའི་འཕྲིན་ལས་ཏེ། དེ་ལྟར་ན་ཆོས་ཉིད་ཀྱི་
སྐུའི་མཛད་པ་འཕྲིན་ལས་བཤད་མ་ཐག་པ་འདི་སྐབས་འདིར་དབྱེ་བ་རྣམ་པ་ཉི་
ཤུ་རྩ་བདུན་དུ་གསུངས་སོ། །ཡང་སྐབས་ འདིར་ ཕར་ ཕྱིན་མདོ་ལུགས་མ་
ལས། འདིར་ དེ་ ལ་ འགོད་ པ་ དང༌ དེ་ ལ་ སྦྱོར་ བ་ དང༌ དེ་ བཀྲི་ བ་ དང་
དེ་ལ་འདྲེན་པ་དང་དེ་ལ་བསྐལ་པ་དང་དེ་ལ་གཞུག་པ་དང་དེ་ལ་གདམས་
པ་ ཞེས་ པ་ དག་ རྣམ་ གྲངས་ སུ་ རིག་ པར་ བྱའོ། །ཞེས་ གསུངས་ སོ། །
2 10



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
གཉིས་པ་ལན་དངོས་ནི། སྤྱིར་སངས་རྒྱས་ཀྱི་མཛད་པ་
ལ་འཕྲིན་ལས་ཞེས་སྐབས་དུ་མར་གསུངས་པ་ཡིན་ཏེ། མངོན་རྟོགས་རྒྱན་
ལས། ངོ་བོ་ཉིད་ལོངས་རྫོགས་བཅས་དང༌། །དེ་བཞིན་གཞན་པ་སྤྲུལ་བ་
ནི། །ཆོས་སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །
ཅེས་འཕྲིན་ལས་ལ་མཛད་པ་ཞེས་གསུངས་ལ། སྐབས་བརྒྱད་པར། ཆོས་
ཀྱི་སྐུ་ཡི་འཕྲིན་ལས་ནི། །ཞེས་འཕྲིན་ལས་ཞེས་གསུངས་པ་དང་། དེ་ལས།
དེ་བཞིན་འཁོར་བ་ཇི་སྲིད་འདིར། །ལས་ནི་རྒྱུན་མི་ཆད་པར་འདོད། །ཅེས་
པའི་འབྲུ་འགྲེལ་མདོ་ལུགས་མར་འདི་ལྟར་གསུངས་ཏེ། ཇི་སྐད་དུ། དེས་
ན་སྤྲུལ་བའི་སྐུ་སྣ་ཚོགས་པས་འཁོར་བ་སྲིད་དུ་གཅིག་ཆར་གཞན་དོན་མཛད་
པ་དེ་བཞིན་དུ་ཡུན་འཁོར་བ་ཇི་སྲིད་གནས་ཀྱི་བར་དུ་ཐུག་པ་འདིའི་སྐུ་
གསུང་ཐུགས་ཀྱི་མཛད་པ་འཕྲིན་ལས་ནི་རྒྱུན་མི་འཆད་པར་འདོད་ཅིང་
བསྟན་ཏོ། །ཞེས་པའི་ལས་ནི་མཛད་འཕྲིན་ལ་སྦྱར་ནས་གསུངས་པ་དང༌།
ཡང་ འཕྲིན་ལས་ཉེར་བདུན་ གྱི་ མཇུག་ དེ་མ་ཐག་ཏུ་དེར། དེ་ལྟ་ན་ཆོས་
ཉིད་སྐུའི་མཛད་པ་འཕྲིན་ལས་བཤད་མ་ཐག་པ་འདི་སྐབས་འདིར་དབྱེ་བ་
རྣམ་པ་ཉི་ཤུ་རྩ་བདུན་དུ་བཅོམ་ལྡན་འདས་བཞེད་དོ། །ཞེས་འཕྲིན་ལས་ཉེར་
བདུན་མཛད་པ་དང་འཕྲིན་ལས་ལ་སྦྱར་ནས་ གསུངས་ པ་ ཡིན་པའོ། །འོ་
ན་ཐེག་མཆོག་དབུ་མ་ལས། ཆོས་སྐུའི་ཞིང་ཁམས་སྐུ་དང་མཛད་པ་དང་། །
འཁོར་ གྱི་དཀྱིལ་འཁོར་ཡོན་ཏན་རང་གནས་པའི། །འཕྲིན་ལས་འདོད་
ཡོན་མཆོད་པའི་མཚན་ཉིད་སོགས། །རྣམ་པ་ཐམས་ཅད་གདོད་མའི་འགོག་
2 1 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བདེན་ཡིན། །ཞེས་པའི་ཐད་ཀྱི་ཟིན་བྲིས་ལས། འོ་ན་མཛད་པ་དང་འཕྲིན་
ལས་གཉིས་ཐ་དད་དུ་བསྟན་པ་དེ་གཉིས་ཀྱི་ཁྱད་པར་ཅི་ཞེ་ན། མཛད་པ་
དང་འཕྲིན་ལས་གཉིས་ངོ་བོ་གཅིག་ཀྱང་ལྡོག་ཆ་ཐ་དད་པར་འཇོག་སྟེ།
འཕྲིན་ལས་ནི་བྱ་བ་དང༌། མཛད་པ་ནི་བྱེད་པར་འཇོག་གོ །ཞེས་གསུངས་
པ་ནི་སངས་རྒྱས་རང་སྣང་གི་གདོད་མའི་འགོག་བདེན་གྱི་ཡོན་ཏན་བཤད་
པའི་སྐབས་ཡིན་པས་སངས་རྒྱས་རང་སྣང་ལ་གདོད་མའི་འགོག་བདེན་དེ་
དོན་དམ་གྱི་ཆོས་འཁོར་སྐོར་བ་སོགས་བྱ་བ་སྣང་བའི་ཆ་འཕྲིན་ལས་དང༌།
དེ་དོན་དམ་གྱི་ཆོས་སྐུ་དང་ལོངས་སྐུ་སོགས་བྱེད་པར་སྣང་བའི་སྒོ་ནས་མཛད་
པ་བཞག་ཚུལ་ཞིག་ཡོད་པར་སྣང་སྟེ། སྤྱིར་དོན་དམ་པའི་ཡོན་ཏན་དེ་དང་
དེ་འཇོག་ཚུལ་དང་། དེའི་གོང་གི་ཟིན་བྲིས་ལས། འཕྲིན་ལས་ལ་ཡང་བྱེད་
པ་པོ་ཆོས་སྐུ་ལ་འབད་རྩོལ་གྱི་སྤྲོས་པས་དབེན་པས་ཡོད་མཐའ་སྤངས། བྱ་
བ་གདུལ་བྱའི་ཡུལ་ལ་འཕྲིན་ལས་སྒྱུ་མ་ལྟ་བུའི་ཚུལ་གྱིས་འཇུག་པས་མེད་
མཐའ་སྤངས་སོ། །ཞེས་གསུངས་སོ། །སྤྱིར་གཞུང་ཆེན་དག་གི་དགོངས་པ་
ཚོལ་ན་མཛད་པ་བཅུ་གཉིས་མཛད་པའི་བྱེད་པ་དང༌། ཆོས་འཁོར་བསྐོར་
བ་དང༌། གདུལ་བྱ་ཐར་ལམ་ལ་བཀོད་པ་སོགས་ བྱ་བ་གཉིས་རེ་དང༌།
འཕྲིན་ལས་ལ་བྱེད་པ་པོ་ལ་ཡོད་པའི་འཕྲིན་ལས་དང༌། བྱ་བ་ཡུལ་ལ་ཡོད་
པའི་འཕྲིན་ལས་གཉིས་ཡོད་དགོས་པར་བདག་གི་རྣམ་པར་རྟོག་པ་ལ་
སྣང་ངོ༌། །འོན་ཀྱང་ གཟུར་ གནས་ བློ་གྲོས་ ཀྱི་ སྒོ་ རྒྱ་ ཡང་ བ་ དག་ གིས་
སླར་དཔྱད་པར་བྱའོ། །
2 1 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
དྲི་བ་དྲུག་པ་བག་ཆགས་ནི་ཤེས་བྱ་ཉེར་ལྔ་ལས་གང་གི་
ནང་དུ་འདུས་པ་ཡིན་ཞེས་པའོ། །དེའི་ལན་ལ། སྲིད་པའི་ཤེས་བྱ་ཉེར་ལྔའི་
གྲངས་ཙམ་བཀོད་པ་དང་ལན་དངོས་དང་གཉིས་ལས། དང་པོ་ནི། སྲིད་
པའི་ཤེས་བྱ་ཉེར་ལྔ་ནི། །གསུམ་ཚན་བརྒྱད་དང་གཅིག་ཚན་གཅིག །ཕུང་
པོ་ཁམས་དང་སྐྱེ་མཆེད་གསུམ། །འབྱུང་བ་སྣོད་བཅུད་འཇིག་རྟེན་གསུམ། །
སེམས་ཡིད་རྣམ་པར་ཤེས་པ་གསུམ། །མཚན་གཞི་མཚན་ཉིད་དངོས་མེད་
གསུམ། །ཚོར་ཕུང་འདུ་ཤེས་འདུ་བྱེད་གསུམ། །ཡུལ་དུས་དངོས་ལ་བཏགས་
པ་གསུམ། །དངོས་པོ་གཞན་འགྱུར་དངོས་ལ་བརྟེན། །མི་སྲིད་དངོས་མེད་
རྣམ་པ་གསུམ། །ཐུན་མོང་ཐུན་མོང་མ་ཡིན་དང༌། །རྒྱལ་གནས་བགྲོད་བྱེད་
ལམ་ རྣམ་ གསུམ། འདུས་ མ་ བྱས་ གཅིག་ དེ་ རྣམས་ སོ། །ཞེས་ སྨྲས་ སོ། །
དེ་དག་གི་མཚན་གཞི་མདོ་ཙམ་བརྗོད་ན། དང་པོ་ཕུང་པོ་ནི་གཟུགས་ཕུང་
སོགས་ལྔ་དང༌། བསོད་ནམས་ཀྱི་ཕུང་པོ་དང་རྣམ་གྲོལ་གྱི་ཕུང་པོའི་དབྱེ་བ་
རྣམས་ཡིན་ནོ། །ཁམས་ནི་རྟེན་དབང་བོའི་ཁམས་དྲུག་དང༌། བརྟེན་པ་རྣམ་
ཤེས་ ཀྱི་ཁམས་དྲུག་དང༌། གཟུང་བ་ ཡུལ་ གྱི་ཁམས་དྲུག་སྟེ་ ཁམས་བཅོ་
བརྒྱད་དང༌། ཁམས་མང་པོའི་མདོ་ལས་ཁམས་ཀྱི་དབྱེ་བ་དྲུག་ཅུ་རྩ་གཉིས་
གསུངས་ཏེ། ཇི་སྐད་དུ། ཁམས་ནི་བཅོ་བརྒྱད་ས་ཆུ་མེ་རླུང་བཞི། །ནམ་མཁའི་
ཁམས་དང་རྣམ་ཤེས་ཁམས་ཏེ་དྲུག །འདོད་ཆགས་གནོད་སེམས་རྣམ་འཚེ་
ངེས་འབྱུང་ཁམས། །གནོད་མེད་ཁམས་དང་མི་འཚེའི་ཁམས་ཏེ་དྲུག །སྡུག་
བསྔལ་ བདེ་ བ་ ཡིད་ མི་ བདེ་ བའི་ཁམས། །ཡིད་ བདེ་ བཏང་ སྙོམས་
2 13



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མ་རིག་ ཁམས་ཏེ་དྲུག །ཚོར་བ་འདུ་ཤེས་འདུ་བྱེད་རྣམ་ཤེས་བཞི། །འདོད་
ཁམས་གཟུགས་དང་གཟུགས་མེད་ཁམས་ཏེ་གསུམ། །གཟུགས་དང་གཟུགས་
མེད་འགོག་པའི་ ཁམས་ ཀྱང་ གསུམ། །འདས་དང་མ་འོངས་ད་ལྟའི་ཁམས་
ཀྱང་གསུམ། །དམན་པ་གྱ་ནོམ་བར་མའི་ཁམས་ཏེ་གསུམ། །དགེ་དང་མི་
དགེ་ལུང་མ་བསྟན་ཁམས་གསུམ། །སློབ་དང་མི་སློབ་དེ་གཉིས་མིན་ཁམས་
གསུམ། །ཟག་བཅས་ཟག་མེད་ཁམས་གཉིས་འདུས་བྱས་ཁམས། །འདུས་
མ་བྱས་ཁམས་གཉིས་ཏེ་རེ་གཉིས་སོ། །བཅོ་བརྒྱད་དྲུག་ཚན་གསུམ་དང་
བཞི་ཚན་གཅིག །སུམ་ཚན་དྲུག་དང་གཉིས་ཚན་གཉིས་བཅས་པའི། །ཁམས་
མང་ རེ་ གཉིས་ ལེགས་པར་བཤད་པ་ཡིན། །ཞེས་སྨྲས་སོ། །ཐེག་མཆོག་
ཟིན་བྲིས་ལས་ཁམས་ཀྱི་དབྱེ་བ་དྲུག་ཅུ་གསུངས་པ་ལ་དཔྱད་པར་བྱའོ། །
སྐྱེ་མཆེད་ནི། གཟུགས་ཀྱི་སྐྱེ་མཆེད་སོགས་བཅུ་གཉིས་དང༌། གཟུགས་
མེད་སྐྱེ་མཆེད་མུ་བཞི་སོགས་སྐྱེ་མཆེད་ཀྱི་དབྱེ་བ་མཐའ་ཡས་པར་གསུངས་
པ་རྣམས་ཡིན་ནོ། །འབྱུང་བའི་ཁམས་ནི། ས་ཆུ་མེ་རླུང་རྣམས་སོ། །སྣོད་
ཀྱི་འཇིག་རྟེན་ནི། རི་ཐང་ ཁང་ཁྱིམ་ རྩི་ ཤིང་ སོགས་ ཡིན་ནོ། །བཅུད་ཀྱི་
འཇིག་རྟེན་ནི། སྣོད་དེར་གནས་པའི་འགྲོ་བའོ། །འདི་གསུམ་པོ་ལ་གཟུགས་
ཅན་ཐམས་ཅད་འདུས་པར་གསུངས། སྣོད་ཀྱི་འགྲོ་བ་གཟུགས་ཀྱི་ཕུང་
པོར་ འདུ་ ཚུལ་ གཟུགས་ དང་ ལྡན་ པས་ ཡིན་ནམ་དཔྱད། སྐབས་ འདིའི་
སེམས་ནི་ཀུན་གཞི་རྣམ་ཤེས་དང༌། ཡིད་ནི་ཉོན་ཡིད་དང་། རྣམ་ཤེས་ནི་
མིག་ཤེས་སོགས་འཇུག་ཤེས་དྲུག་གོ །དེ་གསུམ་ཡིད་ཀྱི་སྐྱེ་མཆེད་ཕྱོགས་
2 1 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
མཐུན་དང་བཅས་པ་ཐམས་ཅད་བསྡུ་བ་ཡིན་ཞེས་གསུངས་སོ། །མཚན་
གཞིའི་ཆོས་ནི། རྫས་ཡོད་ཀྱི་ཆོས་གཟུགས་ཤེས་རྣམས་སོ། །མཚན་ཉིད་
ཀྱི་ཆོས་ནི། ཁྱད་པར་གྱི་ཆོས་སྐྱེ་རྒ་སོགས་བཏགས་ཡོད་ཀྱི་ཆོས་རྣམས་སོ། །
དངོས་པོ་མེད་པ་ནི། ནམ་མཁའ་སོགས་བཏགས་ཡོད་འབའ་ཞིག་རྣམས་
ཡིན་ནོ། །དེ་གསུམ་ཆོས་ཁམས་ལ་དབྱེ་བའོ། །ཚོར་ཕུང་ནི། བདེ་སྡུག་བཏང་
སྙོམས་ གསུམ་དུ་འདུས་སོ། །འདུ་ཤེས་ ཀྱི་ ཕུང་པོ་ནི། བདག་མེད་ པ་ ལ་
བདག་ཏུ་གྲུབ་པར་འཛིན་པ་སོགས་འདུ་ཤེས་ཕྱིན་ཅི་ལོག་དང༌། གཤེར་
བ་ཆུར་འདུ་ཤེས་པ་སོགས་འདུ་ཤེས་དག་པ་བ་དང༌། འདུས་བྱས་མི་རྟག་
པར་འདུ་ཤེས་པ་སོགས་ཡང་དག་པའི་འདུ་ཤེས་རྣམས་སོ། །ཡང་འདུ་ཤེས་
ལ་གཡེང་ལྡན་དང་མཉམ་བཞག་དང་ཕྲ་བའི་འདུ་ཤེས་གསུམ་གསུངས་སོ། །
གསུམ་པ་འདུ་བྱེད་ནི། ལུས་ངག་ཡིད་གསུམ་གྱི་འདུ་བྱེད་གསུམ། དེ་རེ་རེ་
ལ་དགེ་མི་དགེ་ལུང་མ་བསྟན་གསུམ་གསུམ་དགུ་ཡོད། ཡུལ་ལ་བཏགས་པ་ནི།
ཤར་ ཕྱོགས་ སོགས་ དང༌ ། དུས་ ལ་ བཏགས་ པ་ ནི། ལོ་ ཟླ་ བ་ སོགས་
དང༌། དངོས་པོ་ལ་བཏགས་པ་ནི། བུམ་པའི་སྐྱེ་སོགས་ཡིན་ནོ། །དངོས་པོ་
གཞན་འགྱུར་གྱི་དངོས་མེད་ནི། ཁང་བ་ཞིག་པ་སོགས་སྔར་དངོས་པོ་ཞིག་
ཡོད་པ་ལ་ཞིག་སྟེ་མེད་པའོ། །དངོས་པོ་ལ་བརྟེན་པའི་དངོས་མེད་ནི། བུམ་
པའི་སྤྱི་དང་ཀ་བའི་སྤྱི་སོགས་དངོས་པོའི་དོན་སྤྱི་དག་གོ །དེ་དག་ཀ་བུམ་
སོགས་དངོས་པོ་ལ་བརྟེན་པའོ། །མི་སྲིད་པའི་དངོས་མེད་ནི། མི་སྲིད་པ་
བུམ་པ་མེད་པའི་དོན་སྤྱི་སོགས་དངོས་མེད་ཀྱི་དབྱེ་བ་རྣམ་པ་གསུམ་པོ་
21 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དེར་འགྱུར་ཞེས་ཐེག་མཆོག་དབུ་མ་ལས་གསུངས་ལ། སྐབས་དུ་མར་དངོས་
མེད་རྣམས་མེད་པ་དང་མི་སྲིད་པ་གསུངས་བའི་དོན་ལ་དཔྱད་དགོས་སོ། །
ཐུན་མོང་གི་ལམ་ནི། འཇིག་རྟེན་པའི་མངོན་མཐོ་ཐོབ་ཕྱིར་དུ་སྒོམ་པ་འཇིག་
རྟེན་པའི་ལམ་རྣམས་སོ། །ཐུན་མོང་མ་ཡིན་པའི་ལམ་ནི། ཉན་རང་གི་ལམ་
དག་ཡིན་པར་གསུངས་སོ། །རྒྱལ་བའི་གནས་སུ་བགྲོད་བྱེད་ཀྱི་ལམ་ནི།
སངས་རྒྱས་ཀྱི་གནས་སུ་བགྲོད་བྱེད་དམ་ཐོབ་བྱེད་རྣམས་ཡིན་པའོ། །འདུས་
མ་བྱས་ནི། ཆོས་དབྱིངས་དོན་དམ་ཁོ་ན་ཡིན་ནོ། །ནམ་མཁའ་སོགས་དངོས་
མེད་རྣམས་ནི་བློ་ངོར་དངོས་པོ་ལ་བརྟེན་པ་སོགས་ཡིན་པས་འདུས་མ་བྱས་
བཏགས་པ་དང་རྣམ་གྲངས་པའི་འདུས་མ་བྱས་ཡིན་ནོ། །
གཉིས་པ་ལན་དངོས་ནི། བག་ཆགས་ནི་སྲིད་པའི་ཤེས་བྱ་ཉེར་ལྔ་རྣམས་
ཀྱི་ནང་ནས་ཕུང་ཁམས་སྐྱེ་མཆེད་གསུམ་གྱིས་བསྡུས་ཏེ། ཕུང་པོ་ལྔ་ལས་
འདུ་བྱེད་མཚུངས་པར་ལྡན་པ་མ་ཡིན་པའི་ཕུང་པོས་བསྡུས་པ་དང་། ཁམས་
བཅོ་བརྒྱད་ཀྱི་ནང་ནས་ཆོས་ཁམས་ཀྱིས་བསྡུས་པ་དང༌། སྐྱེ་མཆེད་བཅུ་
གཉིས་ཀྱི་ནང་ནས་ཆོས་ཀྱི་སྐྱེ་མཆེད་ཀྱིས་བསྡུས་པའོ། །ཆོས་ཁམས་ལ་
མཚན་གཞིའི་ཆོས་དང༌། མཚན་ཉིད་ཀྱི་ཆོས་དང༌། དངོས་མེད་ཀྱི་ཆོས་
དང་གསུམ་ཡོད་པ་ལས། མཚན་ཉིད་ཀྱིས་བསྡུས་པ་ཡིན་ཏེ། དངོས་མེད་
མ་ཡིན་པའི་བཏགས་ཡོད་དམ་ལྡན་མིན་ཡིན་པའི་ཕྱིར། ཁྱབ་སྟེ། སྐབས་
འདིའི་མཚན་གཞིའི་དབྱེ་བར་གསུངས་པའི་འདུ་བྱེད་ནི་མཚན་གཞིའི་དབྱེ་
བ་ཡིན་ཕྱིར་མཚུངས་ལྡན་འདུ་བྱེད་ཡིན་ལ། འདིར་མཚན་གཞི་ལ་རྫས་ཡོད་
2 1 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
དགོས་པར་གསུངས་པ་གང་ཞིག མཚན་ཉིད་ཀྱིས་ལྡན་མིན་བསྡུས་པའི་ཕྱིར་
རོ། །འདུ་བྱེད་གཙོ་བོ་ཤེས་པ་ཡིན་པ་དང༌། ལྡན་མིན་འདུ་བྱེད་རྣམས་ནི།
རྣམས་ གྲངས་ པའི་འདུ་ བྱེད་ དང༌ ། དངོས་ པོ་ བཏགས་ པ་ བའི་ནང་ ཚན་
ཡིན་པར་གསུངས་སྟེ། ཤེར་འགྲེལ་སྔོན་མེད་ལེགས་བཤད་ལས། མདོར་ན་
ལས་བྱེད་པ་དང་འབྲེལ་བའི་རྣམ་རྟོག་ཐམས་ཅད་ནི། མཚུངས་ལྡན་འདུ་
བྱེད་ཅེས་བྱ་སྟེ་འདུ་བྱེད་ཀྱི་ཕུང་པོའི་ཕྱེད་སྔ་མ་དང་འདུ་བྱེད་དངོས་དང་
འདུ་བྱེད་ཀྱི་གཙོ་བོ་ཡིན་ནོ། །དེ་ལྟར་རྣམ་ཤེས་ཚོར་བ། འདུ་ཤེས། འདུ་
བྱེད་ཀྱི་ཕུང་པོའི་ཕྱེད་དེ་ཕུང་པོ་ཕྱེད་དང་བཞི་བོ་དེ་རིག་པའམ་ཤེས་པ་
ཡིན་ནོ། །འདུས་བྱས་རྣམས་ཀྱི་མཚན་ཉིད། སྐྱེ་བ་དང༌། གནས་པ་དང༌།
འཇིག་པ་ལ་སོགས་པ་དང༌། ཞེས་པ་ནས། གཟུགས་སེམས་ཀྱི་དངོས་པོའི་
ཁྱད་པར་ལ་བཏགས་པ་ཤིན་ཏུ་མང་བ་དག་ནི། ལྡན་མིན་འདུ་བྱེད་ཅེས་
གྲགས་ཏེ། འདུ་བྱེད་ཀྱི་ཕུང་པོའི་ཕྱོགས་གཅིག་གམ་ཕྱེད་ཕྱི་མ་སྟེ། བཏགས་
པའི་འདུ་བྱེད་དང་འདུ་བྱེད་རྣམ་ གྲངས་པའོ། །ཞེས་སོགས་གསུངས་སོ། །
བཏགས་པའི་འདུ་བྱེད་གསུངས་པ་ཡང་ཕལ་བ་ལ་བྱེད་དགོས་པར་སྣང་སྟེ།
གཞུང་སྤྱིའི་བབས་དང་ཐམས་ཅད་མཁྱེན་པ་ཏཱ་ར་ནཱ་ཐའི་གསུང་སྒྲོས་དུ་མ་
ལ་གཙོ་ཕལ་གྱི་ཕལ་བ་ལ་བཏགས་པ་བ་དང་གཙོ་བོ་ལ་དངོས་ཞེས་གསུངས་
པ་ཡོད་ལ། རྒྱ་གཞུང་དུ་མར་དེ་ལྟར་བཤད་པ་ཡོད་པར་སྣང་ངོ༌། །འོ་ན་
བག་ཆགས་ལྡན་མིན་འདུ་བྱེད་ཡིན་ན་དེ་ལྟར་བཤད་པ་ལྟར་བདེན་མོད་
ཀྱང་བག་ཆགས་ལྡན་མིན་མ་ཡིན་པས་མི་འཐད་དོ་ཞེ་ན། དེ་ལ་འདི་ལྟར་
2 17



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཞུང་ཆེན་རྣམས་ཀྱི་བཞེད་དགོངས་དོར་བའི་ཞེན་འདོད་ཙམ་མ་ཡིན་པར་
བག་ཆགས་ནི་ལྡན་མིན་འདུ་བྱེད་ཡིན་པར་རྒྱ་གར་པཎ་གྲུབ་ཀྱི་ཚད་ལྡན་
གྱི་གཞུང་དུ་མ་སོགས་ལུང་དང་རིགས་པ་རྣམ་པར་དག་པས་གྲུབ་སྟེ། ཐེག་
བསྡུས་ལས། ཀུན་གཞིའི་རྣམ་པར་ཤེས་པ་དང༌། ཀུན་ནས་ཉོན་མོངས་པའི་
ཆོས་ཐམས་ཅད་ཀྱི་ས་བོན་དེ་དག་ཅི་སོ་སོ་ཐ་དད་པ་ཡང་མ་ཡིན། ཐ་མི་
དད་པ་ཡང་མ་ཡིན་མོད་ཀྱི་གང་དེ་འབྱུང་བའི་མཐུ་ཁྱད་པར་ཅན་ཀུན་གཞི་
རྣམ་པར་ཤེས་པ་དེ། དེ་བཞིན་དུ་འབྱུང་པ་ལ་ས་བོན་ཐམས་ཅད་པ་ཞེས་
བྱའོ། །ཞེས་དང་། དེའི་འགྲེལ་བ་དོན་གསང་ལས། དེ་ལ་གནས་པ་དེ་དག་
དང་རྫས་སུ་ཐ་དད་པ་ཡང་མ་ཡིན་ཞེས་བྱ་བ་ལ་སོགས་པ་སྨོས་ཏེ། ཀུན་
གཞིའི་རྣམ་པར་ཤེས་པ་ལས་དེ་ཉིད་དང་གཞན་ཉིད་དུ་བརྗོད་པར་བྱ་བ་མ་
ཡིན་པ་རྣམས་ཡིན་ནོ། །ཞེས་བྱ་བའི་དོན་ཏེ། ཞེས་དང༌། འགྲེལ་བ་བཤད་
སྦྱར་ལས། བག་ཆགས་ཞེས་བྱ་བ་ནི་ནུས་པའི་ཁྱད་པར་ཏེ་ནུས་པ་ཡང་ནུས་
པ་ཅན་དེ་ཉིད་དམ་གཞན་ཞེས་བརྗོད་པར་བྱ་བ་མ་ཡིན་ནོ། །དེ་དག་དང་
ཕན་ཚུན་ཐ་དད་དམ་ཐ་དད་པ་མ་ཡིན་ཞེས་འདྲི་བ་འདི་ཚུལ་གཞན་མ་ཡིན་
པ་སྟེ་ནུས་པ་ཅན་རྒྱུར་བྱས་ནས་བཏགས་པའི་ཕྱིར་རོ། །ཞེས་བཀྲལ་བས་
ན་ནུས་པ་བཏགས་ཡོད་དང་ནུས་པ་ཅན་རྫས་ཡོད་དུ་བཞེད་པའི་ཕྱིར་དང་།
ཡང་དོན་གསང་དུ། ས་བོན་སྔ་མའི་རྒྱུན་འཇུག་པས་ས་བོན་ཕྱི་མའི་དུས་
ཐ་དད་པ་ཁོ་ནའི་རྒྱུའི་རྐྱེན་ཡིན་ནོ། །བདག་པོའི་རྐྱེན་ནི་མ་ཡིན་ཏེ། སྐལ་
བ་མཉམ་པ་མངོན་པར་འགྲུབ་པའི་རྒྱུ་ཡིན་པའི་ཕྱིར་རོ། །མཚུངས་པ་དེ་
2 1 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་། །
མ་ཐག་པའི་རྐྱེན་ཡང་མ་ཡིན་ཏེ། སེམས་ལས་བྱུང་བའི་ངོ་བོ་ཉིད་མ་ཡིན་
པའི་ཕྱིར། དམིགས་པའི་རྐྱེན་ཡང་མ་ཡིན་ཏེ། ས་བོན་ལ་དམིགས་པ་མེད་
པའི་ཕྱིར་རོ། །ཞེས་ས་བོན་ལ་དམིགས་པ་མེད་པར་གསུངས་པ་དང་། བཤད་
སྦྱར་དུ། བག་ཆགས་ཙམ་ནི་ཀུན་གཞི་རྣམ་པར་ཤེས་པ་མ་ཡིན་གྱི། ཞེས་
བག་ཆགས་ཤེས་པ་ཡིན་ན་ཀུན་གཞི་རྣམ་ཤེས་ཡིན་དགོས་ཀྱང་ཀུན་གཞི་
རྣམ་ཤེས་མ་ཡིན་པར་གསུངས་པའི་ཕྱིར་དང༌། ལྡན་མིན་བཅུ་བཞིའི་དང་
པོ་བཤད་པའི་སྐབས་དབྱིག་གཉེན་གྱི་ཕུང་ལྔའི་རབ་ཏུ་བྱེད་པ་ལས། དེ་ལ་
ཐོབ་པ་གང་ཞེ་ན། རྙེད་པ་དང་ལྡན་པའོ། །དེ་ཡང་ས་བོན་དང་དབང་དང་
མངོན་དུ་གྱུར་པ་དང་ཅི་རིགས་སུ་སྦྱར་རོ། །ཞེས་དང༌། དེའི་སྐབས་ཀྱི་བློ་
བརྟན་གྱི་ཕུང་ལྔའི་རབ་ཏུ་བྱེད་པ་བྱེ་བྲག་ཏུ་བཤད་པ་ལས། ཐོབ་པ་གང་ཞེ་ན་
ཞེས་ བྱ་བ་ ལ་ སོགས་པ་དྲིས་ པ་ དང༌ ། རྙེད་པ་དང་ལྡན་པའོ་ཞེས་བྱ་བ་
ལ་སོགས་པ་སྨྲས་སོ། །སྔོན་མ་ཐོབ་པ་ཐོག་མ་ཉིད་དུ་ཐོབ་པ་ནི་རྙེད་པའོ། །
རྙེད་པ་རྣམས་སྐད་ཅིག་གཉིས་པ་ལ་སོགས་པར་ཡོད་པ་ནི་ལྡན་པ་སྟེ་ཡང་དག་
པར་རྗེས་སུ་འགྲོ་བ་ནི་ལྡན་པ་ཞེས་བྱའོ། །དེ་ལྟར་ན་ཐོབ་པའི་སྒྲ་ནི་རྙེད་པ་
དང་ལྡན་པར་ཡང་སྙེགས་པར་བསྟན་པ་ཡིན་ནོ། །དེ་ཡང་ས་བོན་དང་དབང་
དང་མངོན་དུ་གྱུར་པ་དང་རྣམ་པ་གསུམ་དུ་དབྱེའོ། །ཅི་རིགས་སུ་སྦྱར་རོ་
ཞེས་བྱ་བ་དེ་ལ་རིགས་པ་ནི་འདི་ཡིན་ཏེ། སྐད་ཅིག་དང་པོ་ཐོབ་པ་ནས་
བརྩམས་ཏེ་དབང་གི་དུས་ཀྱི་བར་དུ་ས་བོན་ཞེས་བྱ་སྟེ། དེ་ལྟར་ན་ས་བོན་
ནི་རྙེད་པ་དང་ལྡན་པ་གཉིས་ཀར་བརྗོད་པ་ཡིན་ནོ། །དབང་དང་མངོན་དུ་
2 19



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གྱུར་པ་ནི་ལྡན་པ་ཡིན་ནོ། །ས་བོན་ཅི་ལ་བྱ་ཞེ་ན། དགེ་བ་དང་མི་དགེ་
བ་དང་ལུང་དུ་མ་བསྟན་པའི་ཆོས་རྣམས་ཀྱི་རྣམ་པར་ཤེས་པ་ལ་མ་འོངས་
པ་ན་དེ་དང་རིགས་གཅིག་པའི་ཆོས་ཀྱི་རྒྱུ་བསྐྱེད་པའི་ནུས་པའི་བྱེ་བྲག་ནི་
ས་བོན་ཡིན་ནོ། །ས་བོན་རྙེད་ནས་དེ་ལ་རག་ལས་པའི་མངོན་དུ་མ་གྱུར་ཀྱང་
དེའི་ས་བོན་གང་ཡིན་པ་དེ་ཐོབ་པ་ཞེས་བྱའོ། །དབང་ནི་དེའི་རྐྱེན་ལ་ལྟོས་
ནས་རྒྱུན་གྱི་འབྲས་བུ་བསྒྲུབ་པའི་གནས་སོ། །མངོན་དུ་གྱུར་པ་ནི་དེའི་
འབྲས་བུ་གྲུབ་པའི་དུས་སོ། །ཞེས་ས་བོན་ནི་ལྡན་མིན་གྱི་ཐོབ་པ་ལ་བཤད་
པ་དང༌། མཛོད་གནས་གཉིས་པའི་འགྲེལ་བཤད་རྒྱལ་སྲས་མ་ལས། ས་
བོན་དང་ནུས་པ་དང་བག་ཆགས་ཞེས་བྱ་བ་ནི་དོན་གཅིག་གོ །ས་བོན་ནི་
བཏགས་པའི་ཡོད་པ་ཡིན་གྱི་རྫས་སུ་ཡོད་པ་ནི་མ་ཡིན་ནོ། །ཞེས་ས་བོན་
རྫས་ཡོད་མ་ཡིན་པར་བཏགས་ཡོད་ཡིན་པར་གསུངས་ལ། དེ་ནི་སློབ་དཔོན་
དབྱིག་གཉེན་གྱི་རང་ལུགས་བཤད་པ་ཡིན་གྱི་བྱེ་བྲག་སྨྲ་བའི་ལུགས་གསུངས་
པ་མ་ཡིན་ཏེ། དེས་བག་ཆགས་མི་འདོད་པར་རིགས་སྨྲ་སྤྱི་ལ་གྲགས་པའི་
ཕྱིར། སྤྱིར་བག་ཆགས་འདོད་ཕྱིན་ཆད་ཤེས་པ་འདོད་མིན་ལ་གྲུབ་མཐའི་
ཁྱད་ཡོད་པར་ལུང་རིགས་སྨྲ་པའི་མཁས་པ་དག་གིས་མ་བཤད་པས་སོ། །
ཡང་དབུ་མ་ཆེན་པོ་འཕགས་པ་ཐོགས་མེད་ཀྱི་ཀུན་གཞིའི་སྟེང་གི་རྣམ་བྱང་
གི་བག་ཆགས་རྣམས་ཀུན་གཞི་རྣམ་པར་ཤེས་པ་མ་ཡིན་པར་གསུངས་ཏེ།
ཐེག་བསྡུས་ལས། སངས་རྒྱས་རྣམས་ཀྱི་བྱང་ཆུབ་ལ་བརྟེན་ནས་ཐོས་པའི་
བག་ཆགས་སུ་གྱུར་བ་གང་ཡིན་པ། གནས་གང་ལ་འཇུག་པ་དེ་ལྷན་ཅིག་
2 2 0



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
འདུག་པའི་ཚུལ་གྱིས་རྣམ་པར་སྨིན་པའི་རྣམ་པར་ཤེས་པ་ལ་འཇུག་སྟེ། འོ་
མ་དང་ཆུ་བཞིན་ནོ། །དེ་ནི་ཀུན་གཞིའི་རྣམ་པར་ཤེས་པ་མ་ཡིན་ཏེ། དེའི་
གཉེན་པོའི་ས་བོན་ཉིད་ཡིན་པའི་ཕྱིར་རོ། །ཞེས་དང༌། ཇི་ལྟར་ན་ཡང་ཀུན་
གཞི་རྣམ་པར་ཤེས་པ་དང༌། ཀུན་གཞི་རྣམ་པར་ཤེས་པ་མ་ཡིན་པ་ཆུ་དང་
འོ་མ་བཞིན་དུ་ལྷན་ཅིག་ཏུ་གནས་པ་རྣམས་རྣམ་པ་ཐམས་ཅད་དུ་འགྲིབ་
པར་འགྱུར་ཞེ་ན། ངང་ལས་ཆུ་ལས་འོ་མ་འཐུངས་བ་ལྟ་བུ་དང༌། འཇིག་
རྟེན་པའི་འདོད་ཆགས་དང་བྲལ་བ་ན་མཉམ་པར་བཞག་པ་མ་ཡིན་པའི་
སའི་བག་ཆགས་ འགྲིབ་ སྟེ། མཉམ་པར་བཞག་ པའི་ སའི་བག་ཆགས་
འཕེལ་ནས་གནས་གྱུར་པ་བཞིན་ནོ། །ཞེས་གསུངས་སོ། །དེ་ལྟར་ས་བཟང་
གི་བླང་དོར་རབ་གསལ་འགྲེལ་བ་ལས། གཉིས་པོ་དེ་གཅིག་གམ་ཐ་དད་
ཞེ་ན། ས་བོན་གྱི་ཆ་ནི་དམིགས་རྣམ་མི་འཛིན་ཅིང་ཚོར་བ་དང་མཚུངས་
པར་ལྡན་པ་མ་ཡིན་ཏེ། རིག་པ་མ་ཡིན་པའི་ཕྱིར་ཏེ། ཡིན་ན་སྐྱེས་བུ་
གཅིག་ཀྱང་ཀུན་གཞིའི་རྣམ་པར་ཤེས་པ་མི་འདྲ་བ་དུ་མ་དང་བཅས་པར་
ཐལ་བའི་ཕྱིར། ཞེས་དང་། དེས་ན་གཉིས་པོ་དེ་ཆོས་ཅན། ལྡོག་པ་ཐ་དད་
པ་ཡིན་ཏེ། རིག་པ་ཡིན་མིན་གྱིས་ཁྱད་པར་ཡོད་པའི་ཕྱིར། ཞེས་གསུངས་
སོ། །ཡང་མདོ་སྡེ་རྒྱན་དུ་ཀུན་བཏགས་བཤད་པའི་སྐབས་སུ། ཇི་སྐད་དུ།
ཇི་ལྟར་བརྗོད་དོན་འདུ་ཤེས་ཀྱི། །རྒྱུ་མཚན་དང་དེ་ཡི་བག་ཆགས་དང༌།
དེ་ལས་ཀྱང་དོན་སྣང་བ་ནི། །ཀུན་བརྟགས་པ་ཡི་མཚན་ཉིད་དོ། །ཞེས་
དང༌། དེའི་སྐབས་ཀྱི་མདོ་སྡེ་རྒྱན་དབྱིག་འགྲེལ་ལས། ཀུན་བརྟགས་པའི་
2 2 ]



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མཚན་ཉིད་ནི་རྣམ་པ་གསུམ་སྟེ། ཇི་ལྟར་བརྗོད་པའི་དོན་གྱི་འདུ་ཤེས་ཀྱི་
རྒྱུ་མཚན་དང་། བརྗོད་པ་དེའི་བག་ཆགས་དང༌། བག་ཆགས་དེ་ལས་ཀྱང་
ཐ་སྙད་ལ་མི་མཁས་པ་རྣམས་ལ་བརྗོད་པའི་དོན་གྱི་འདུ་ཤེས་མེད་པར་དོན་
དུ་སྣང་བ་གང་ཡིན་པའོ། །ཞེས་པའི་ལུང་དེས་བག་ཆགས་ཀུན་བརྟགས་
ཡིན་པར་གསལ་བར་གསུངས་སོ། །འོན་ཀྱང་ཐེག་མཆོག་དབུ་མའི་ཟིན་
བྲིས་ལས། བག་ཆགས་དང་ཞེས་པ་ནི་བུམ་པར་སྒྲོ་བཏགས་ཆ་ལ་བུམ་པའོ་
སྙམ་དུ་འཛིན་པའི་བག་ཆགས་ཀུན་གཞི་ལ་བཞག་པ་དེ་དང་ཕྱི་རོལ་དོན་
གྱི་སྣང་བར་གྱུར་བའི་བག་ཆགས་ཀུན་གཞི་སྟེང་དུ་ཡོད་པ་དེ། རྒྱུ་ཀུན་
བཏགས་ཀྱིས་བཞག་པ་དང་། དེ་ལ་འབྲས་བུ་ཀུན་བརྟགས་ཀྱི་སྣང་བ་བསྐྱེད་
པའི་ཕྱིར་ཀུན་བརྟགས་ཀྱི་མིང་གིས་བསྟན་པ་ཡིན་ཡང་། བག་ཆགས་དེ་
ཤེས་པས་རྫས་ཡིན་པས་གཞན་དབང་མཚན་ཉིད་པ་ཡིན་ལ། ཞེས་གསུངས་
པ་ལ་དཔྱད་པར་བྱའོ། །ལྡན་མིན་འདུ་བྱེད་ཀྱི་དོན་ནི། གཟུགས་དང་སེམས་
དང་སེམས་ལས་བྱུང་བ་གསུམ་གྱི་གནས་སྐབས་ལ་བཏགས་པ་གང་ཞིག
གཟུགས་སོགས་ཀྱི་དེ་ཉིད་དང་གཞན་དུ་བརྗོད་དུ་མེད་པ་སྟེ། གདགས་གཞི་
གཟུགས་སོགས་ལས་གུད་ན་རྫས་གཞན་དུ་གྲུབ་པ་མ་ཡིན་ཞིང་ངོ་བོ་གཟུགས་
སོགས་ཀྱི་ལྡོག་པ་དེ་ཉིད་ཀྱང་མ་ཡིན་པའོ། །དོགས་དཔྱོད་འགའ་ཞིག་
གཞན་སྟོང་བགྲོ་གླེང་ཐེངས་དང་པོའི་དྲིས་ལན་དུ་བཀོད་ཟིན་ཏོ། །
། དྲི་བ་བདུན་པ་ནི། རང་ལུགས་ལ་གཞི་གྲུབ་ན་བདེན་
2 2 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
བཞི་གང་རུང་ཡིན་པས་ཨེ་ཁྱབ་ཅེས་པའོ། །དེའི་ལན་ལ་བདེན་བཞི་ངོ་བོ་
དབྱེ་བ་བཤད་པ་དང༌། ལན་དངོས་དང་གཉིས། དང་པོ་ལ་བདེན་པ་བཞི་
ལས། དང་པོ་སྡུག་བདེན་གྱི་མཚན་ཉིད་དང་དབྱེ་བ་ནི། ཉོན་མོངས་པའི་ཟག་
པ་དང་བཅས་པའི་རང་རྒྱུ་ལས་ཉོན་གྱི་འབྲས་བུས་བསྡུས་པ་ནི། སྡུག་བདེན་
གྱི་མཚན་ཉིད། མཚན་ གཞི་དང་དབྱེ་བ་ནི། ལས་ཉོན་གྱིས་བསྐྱེད་པའི་
སྣོད་བཅུད་གཉིས་ཡིན་ཏེ། ཀུན་བཏུས་ལས། སྡུག་བསྔལ་གྱི་བདེན་པ་གང་
ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱིས་ཀྱང་རིག་པར་བྱའོ། །ཞེས་
གསུངས་པའི་ཕྱིར་རོ། །གཉིས་པ་ཀུན་འབྱུང་བདེན་པའི་མཚན་ཉིད་དང་
དབྱེ་བ་ནི། ཉོན་མོངས་པའི་ཟག་པ་དང་བཅས་པའི་རང་འབྲས་སྡུག་བདེན་
གྱི་རྒྱུས་བསྡུས་པ་དེ། ཀུན་འབྱུང་བདེན་པའི་མཚན་ཉིད། མཚན་གཞི་དང་
དབྱེ་བ་ནི། ཟག་བཅས་ཀྱི་ལས་དང་ཉོན་མོངས་པ་གཉིས་ཡིན་ཏེ། མངོན་
པ་ཀུན་བཏུས་ལས། ཀུན་འབྱུང་བའི་བདེན་པ་གང་ཞེ་ན། ཉོན་མོངས་པ་
དང་ཉོན་མོངས་པའི་དབང་གིས་བྱུང་བའི་ལས་སོ། །ཞེས་གསུངས་སོ། །
གསུམ་པ་འགོག་བདེན་གྱི་མཚན་ཉིད་དང་དབྱེ་བ་ནི། ཐུན་མོང་གི་དབང་
དུ་བྱས་ནས་ཉ་ཊཱིཀ་ལས། འགོག་བདེན་གྱི་མཚན་ཉིད་ནི། འདུས་མ་བྱས་
གང་ཞིག རང་རྒྱུ་ལམ་བདེན་གྱི་ བྲལ་འབྲས་ ཡིན་པའོ། །དབྱེ་ན། རྗེས་
མཐུན་པ་དང་མཚན་ཉིད་པ་གཉིས་དང༌། སློབ་མི་སློབ་དང་། དགྲ་བཅོམ་
རྒྱན་བཅས་རྒྱན་མེད་དང་། ལྷག་བཅས་ལྷག་མེད་གཉིས་དང༌། སངས་རྒྱས་
བྱང་སེམས་ཀྱི་མྱང་འདས་གཉིས་ཏེ་ཚན་པ་ལྔའོ། །ཞེས་སོ། །རྣམ་པར་མ་
2 23



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བཞག་པའམ་ཐུན་མོང་མ་ཡིན་པའི་འགོག་བདེན་གྱི་མཚན་ཉིད་སོགས་ནི།
ཆོས་ཀྱི་དབྱིངས་གདོད་ནས་རང་བཞིན་གྱིས་རྣམ་པར་དག་པའི་དེ་བཞིན་
ཉིད་དེ། འགོག་བདེན་ གྱི་ མཚན་ཉིད། མཚན་ གཞི་དང་དབྱེ་བ་ནི། རང་
བཞིན་རྣམ་དག་དང༌། གློ་བུར་རྣམ་དག་གི་དེ་བཞིན་ཉིད་དོ། །བཞི་བ་ལམ་
བདེན་གྱི་མཚན་ཉིད་དང་དབྱེ་བ་ནི། ཉ་ཊིཀ་ལྟར་ཟག་མེད་འདུས་བྱས་གང་
ཞིག འགོག་བདེན་གྱི་བྲལ་རྒྱུ་དེ། ལམ་བདེན་ གྱི་མཚན་ཉིད། མཚན་གཞི་
དང་དབྱེ་བ་ནི། ཚོགས་ལམ། སྦྱོར་ལམ། མཐོང་ལམ། སྒོམ་ལམ། མི་སློབ་
ལམ་ རྣམས་ ཡིན་ ཏེ། ཀུན་ བཏུས་ ལས། ལམ་ རྣམ་ པ་ལྔ་ སྟེ། ཚོགས་ ཀྱི་
ལམ་དང༌། སྦྱོར་བའི་ལམ་དང༌། མཐོང་བའི་ལམ་དང༌། སྒོམ་པའི་ལམ་དང་།
མཐར་ཕྱིན་པའི་ལམ་མོ། །ཞེས་གསུངས་པའི་ཕྱིར་རོ། །གཞན་ཡང་བསྟན་
བཅོས་རྒྱུད་བླ་མ་ལས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་
གནས་ཐོབ་ བྱ་ སྨན་ནི་བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་
འགོག་པ་དང་དེ་བཞིན་ལམ། །ཤེས་བྱ་སྤང་བྱ་རེག་པར་བྱ་ཞིང་བསྟེན་པར་
བྱ། །ཞེས་པ་སྟེ། དཔེར་ན་ནད་ཀྱི་སྡུག་བསྔལ་དང་བྲལ་ནས་ནད་མེད་པའི་
བདེ་བ་ཐོབ་པར་འདོད་པའི་ཤེས་ལྡན་དག་གིས་ནད་ཀྱི་ངོ་བོ་གང་ཡིན་
པའི་ཚུལ་ནི་ཤེས་པར་བྱས་ནས་ནད་དེ་སྐྱེད་བྱེད་ཀྱི་རྒྱུ་མི་འཕྲོད་པའི་ཟས་
ལ་སོགས་པ་ནི་སྤང་བར་བྱ་བ་ཡིན་ལ། ནད་མེད་པའི་བདེ་བར་གནས་པ་
ནི་ཐོབ་པར་བྱ་བ་ཡིན་ཞིང་། དེའི་ཐབས་སྨན་བཟང་པོ་བསྟེན་པར་བྱ་བ་
ཡིན་པ་ལྟར། དེ་བཞིན་དུ་འཁོར་བའི་སྡུག་བསྔལ་དང་བྲལ་ནས་མྱ་ངན་
2 2 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ལས་འདས་པའི་བདེ་བ་ཐོབ་པར་འདོད་པའི་བློ་དང་ལྡན་པ་དག་གིས་ཀྱང་
ཟག་པ་དང་བཅས་པ་སྡུག་བསྔལ་གྱི་བདེན་པ་དང་། དེའི་རྒྱུ་ཀུན་འབྱུང་གི་
བདེན་པ་དང༌། དེ་དག་འགགས་པ་འགོག་པའི་བདེན་པ་དང༌། དེ་བཞིན་དུ་
འགོག་པ་མངོན་དུ་འགྱུར་བར་བྱེད་པ་ལམ་གྱི་བདེན་པ་སྟེ་འཕགས་པའི་
བདེན་པ་བཞི་པོ་དག་ལ། རིམ་པ་ལྟར་ཟག་པ་དང་བཅས་པ་འབྲས་བུས་
བསྡུསཔའི་འཁོར་བ་ཐམས་ཅད་སྡུག་བསྔལ་དུ་ཡོངས་སུ་ཤེས་པར་བྱས་
ནས་དེའི་རྒྱུ་ལས་དང་ཉོན་མོངས་པས་བསྡུས་པའི་ཀུན་འབྱུང་མཐའ་དག་
སྤང་བར་བྱ་བ་ཡིན་ལ། དེ་དག་གི་དྲི་མ་དང་བྲལ་བའི་འགོག་པ་མྱ་ངན་
ལས་འདས་པའི་བདེ་བ་ནི་མངོན་སུམ་དུ་རེག་ཅིང་ཐོབ་པར་བྱ་བ་ཡིན་ཞིང་།
དེའི་ཐབས་སུ་ཟག་པ་མེད་པའི་ལམ་རྣམ་པ་ལྔ་པོ་རིམ་གྱིས་རྒྱུད་ལ་བསྟེན་
པར་བྱ་བ་ཡིན་ནོ་ཞེས་པའི་དོན་ནོ། །གཉིས་པ་ལན་དངོས་ལ་གཞི་གྲུབ་ན་
བདེན་པ་བཞི་བོ་གང་རུང་ཡིན་པས་མ་ཁྱབ་སྟེ། ནམ་མཁའ་དང་། སོ་སོར་
བརྟགས་མིན་གྱི་འགོག་པ་དང༌། ཡོངས་སུ་དག་པའི་འཇིག་རྟེན་གྱི་ཁམས་
དང༌། ལམ་མ་ཞུགས་ཀྱི་རྒྱུད་ཀྱི་གཞན་དོན་ཁུར་དུ་ཁྱེར་བའི་སྙིང་རྗེ་དང་།
སྟོང་ཉིད་རྟོགས་པའི་རིགས་ཤེས་རྗེས་དཔག་སོགས་དེ་བཞི་གང་ཡང་མ་ཡིན་
ཏེ། ས་བཟང་གི་ཀུན་བཏུས་འགྲེལ་བ་ཤེས་བྱ་རབ་གསལ་སྣང་བ་ལས།
ཤེས་བྱ་ཐམས་ཅད་བདེན་བཞིར་འདུ་བ་ནི་མ་ཡིན་ཏེ། ནམ་མཁའ་དང༌།
སོ་སོར་བརྟགས་མིན་གྱི་འགོག་པ་དང་། མ་དག་པའི་དེ་བཞིན་ཉིད་དང༌།
ཡོངས་སུ་དག་པའི་འཇིག་རྟེན་གྱི་ཁམས་ལ་སོགས་པ་རྣམས་བཞི་པོ་གང་
2 2 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དུའང་མ་འདུས་པའི་ཕྱིར་རོ། །ཞེས་གསུངས་སོ། །གཞན་ཡང་དེ་དག་བདེན་
བཞི་གང་རུང་མ་ཡིན་ཏེ། ལས་ཉོན་གྱི་དབང་གིས་བྱུང་བའི་སྡུག་བདེན་དང་།
ལས་ཉོན་གྱིས་བསྡུས་པའི་ཀུན་འབྱུང་ གཉིས་མིན་ལ། གཞན་གཉིས་ལ་
དོགས་པ་མེད་པའི་ཕྱིར། ལམ་ཞུགས་ཀྱི་རྒྱུད་ཀྱི་ལམ་གྱིས་བཞག་པའི་བག་
ཆགས་ཡང་དེ་བཞི་གང་ཡང་མ་ཡིན་ཏེ། དེ་ལམ་བདེན་ཡིན་ན་དགེ་བ་ཡིན་
དགོས་ཀྱང་འཇོག་བྱེད་དགེ་སོགས་གང་ཡིན་ཀྱང་དེས་བཞག་པའི་བག་
ཆགས་ལུང་མ་བསྟན་ཡིན་པའི་ཕྱིར་ཏེ། ས་བཟང་གི་ཀུན་བཏུས་འགྲེལ་བ་
ཤེས་བྱ་རབ་གསལ་སྣང་བ་ལས། རང་ལུགས་ནི་འཇོག་བྱེད་དགེ་མི་དགེ་
ལུང་མ་བསྟན་གང་གིས་བཞག་ཀྱང་བག་ཆགས་ནི་ལུང་མ་བསྟན་ཉིད་ཡིན་
ཏེ། ཀུན་གཞི་ལུང་མ་བསྟན་དང་རྫས་གཅིག་པའི་ཕྱིར་རོ། །ཞེས་གསུངས་
སོ། །ཡང་ས་མཐོན་པོ་ལ་གནས་པའི་བྱང་སེམས་ཀྱི་རྒྱུད་ཀྱི་ཟག་མེད་ཀྱི་
ལས་དང༌། ཡིད་ལུས་རྣམས་བདེན་པ་བཞི་པོ་གང་ཡང་མ་ཡིན་སྙམ་སྟེ།
བྱང་སེམས་ས་མཐོན་པོ་ལ་གནས་པ་རྣམས་ཀྱིས་སྡུག་ཀུན་སྤངས་ཟིན་པ་
དང༌། འགོག་ལམ་ཡང་མ་ཡིན་པའི་ཕྱིར་རོ། །ཐེག་མཆོག་དབུ་མའི་ཟིན་བྲིས་
ལས། དེས་ན་ཡིད་ལུས་དང་དབང་བསྒྱུར་གྱི་སྐྱེ་བ་དང་། བསམ་གྱིས་མི་ཁྱབ་
ཀྱི་འཆི་འཕོ་བ་དང་། དག་པའི་ཞིང་ཁམས་རྣམས་ནི་རྣམ་པར་བྱང་བའི་ལམ་
གྱིས་ བསྡུས་ ཤིང༌ སྡུག་ བསྔལ་ ཕྲ་ མོ་ ཞེས་ བརྗོད་ དོ། །ཞེས་ གསུངས་
པས་དེ་རྣམས་ལམ་བདེན་ཡིན་མིན་ལ་ཅུང་ཟད་དཔྱད་རྒྱུ་སྣང་། ཡང་ཐེག་
མཆོག་དབུ་མ་ལས། མིང་ནི་སྡུག་བསྔལ་བདེན་པ་ཁོ་ནས་བསྡུས། །ཞེས་
2 2 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
དང༌། དེའི་ཟིན་བྲིས་ལས། མིང་ནི་སྡུག་བསྔལ་བདེན་པ་ཁོ་ནས་བསྡུས་
པས་མིང་ཡིན་ན་སྡུག་བསྔལ་བདེན་པ་ཡིན་པས་ཁྱབ་ཀྱང་སྡུག་བདེན་ཡིན་
ན་མིང་ཡིན་པས་ནི་མ་ཁྱབ་པོ། །ཞེས་གསུངས་པས་མིང་སྡུག་བདེན་ཡིན་
ཀྱང་། ནམ་མཁའ་བཏགས་ཡོད་འབའ་ཞིག་གམ་དངོས་མེད་ཡིན་པས་སྡུག་
བདེན་མ་ཡིན་པར་འཇོག་དགོས་སམ་སྙམ། མིང་ལ་ཐེག་མཆོག་དབུ་མ་ལས།
རྒྱུ་མཚན་ཕལ་དང་མིང་ནི་ཀུན་བརྟགས་ཡིན། །ཞེས་དང༌། དེའི་ཟིན་བྲིས་
ལས། མིང་ནི་ཀུན་བརྟགས་ཡིན་ལ། ཞེས་དང༌། མིང་ཚིག་ཡི་གེ་ལ་སོགས་
པ་ ཡང་ སྒྲ་ སྤྱི་ ཙམ་ བློ་ ལ་ ཤར་ བ་ ལ་ དེར་ བཏགས་ པའི་ ཕྱིར་ རོ། །
ཞེས་ གསུངས་པས་མིང་ ཀུན་བརྟགས་ཡིན་པར་གསུངས་ལ། མིང་ཀུན་
བརྟགས་ཡིན་ཞིང་སྒྲ་རང་མཚན་པ་མ་ཡིན་ན། ཐེག་མཆོག་དབུ་མའི་ཟིན་
བྲིས་ལས། དེ་ལྟ་ན་མེ་ཞེས་བརྗོད་པ་ན་ཚ་ཞིང་སྲེག་པའི་དངོས་པོ་དེ་དང་
གཅིག་ཡིན་པས་ཁ་འཚིག་པར་ཐལ་བ་དང་། ཞེས་སྐྱོན་བརྗོད་ཚུལ་རྣམས་
ལ་དཔྱད་པར་བྱ་དགོས་སོ། །ལམ་བདེན་ལ་ཤེས་པ་ཡིན་དགོས་མིན་ལ་
དཔྱད་པར་བྱ་བ་འདི་ཡོད་དེ། རི་ཆོས་ངེས་དོན་རྒྱ་མཚོ་ལས། དེས་ན་ཀུན་
རྫོབ་བདེན་པར་གཏོགས་པའི་སྤངས་རྟོགས་དང་ཚོགས་གཉིས་ནི་ལམ་
བདེན་ཡིན་ལ། ཞེས་དང་། བསྟན་བཅོས་སྙིང་པོ་ངེས་པ་ལས། ཀུན་
རྫོབ་སངས་རྒྱས་དུས་གསུམ་བྱུང་བ་རྣམས། །ལམ་བདེན་ཉིད་ཡིན། ཞེས་
དང༌། ཐེག་མཆོག་དབུ་མའི་ཟིན་བྲིས་ལས། དེ་ལ་གཞན་སྣང་གི་སྐུ་དང་
མཛད་པ་དང་ ཞིང་ ཁམས་ སོགས་ནི་ལམ་བདེན་དངོས་ཡིན་ནོ། །ཞེས་
2 2 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གསུངས་པ་དེ་དག་ཤེས་པར་འཇོག་དཀའ་བས་ལམ་བདེན་མཚན་ཉིད་པ་
ཡིན་ན་ལམ་བདེན་ལ་ཤེས་པས་མ་ཁྱབ་པོ། །དེ་ལྟར་ན་སོ་སོར་བརྟགས་
འགོག་ལམ་བདེན་ཡིན་མིན་བརྟགས་དགོས་ཏེ། དེ་རང་ལུགས་ཐུན་མོང་
མ་ཡིན་པའི་ལུགས་ལ་འགོག་བདེན་མཚན་ཉིད་པ་མ་ཡིན་པ་གང་ཞིག་ལམ་
བདེན་ལ་ཤེས་པས་མ་ཁྱབ་ན་གཞན་དེ་ལམ་བདེན་མ་ཡིན་པའི་རྒྱུ་མཚན་
དཀའ་བའི་ཕྱིར་ཟེར་ན་རྟགས་ཕྱི་མ་ལ་དཔྱད། རྟགས་དང་པོ་གྲུབ་སྟེ། ཟབ་
དོན་ཉེར་གཅིག་ལས། གཞན་བདེན་པ་གསུམ་དང་། སོ་སོར་བརྟགས་འགོག་
ལ་ཀུན་རྫོབ་ཀྱིས་ཁྱབ་པར་དོན་ལ་གནས་པས། ལམ་བདེན་མཚན་ཉིད་པ་
ལ་ཀུན་རྫོབ་ཀྱིས་ཁྱབ། འགོག་བདེན་མཚན་ཉིད་པ་ལ་དོན་དམ་གྱིས་ཁྱབ།།
དོན་དམ་པའི་ལམ་བདེན་ནི་གདོད་མ་དང་གཅིག་པའི་ཕྱིར། འགོག་བདེན་
ཉིད་ཡིན་པས། ལམ་བདེན་བཏགས་པ་བ་ཡིན་གསུང་། ཞེས་གསུངས་པའི་
ཕྱིར་རོ། །ཡང་ལམ་བདེན་ལ་ཟག་མེད་དགོས་ན་ཟག་བཅས་ཟག་མེད་ཀྱི་
དོན་ཅི་ཞེ་ན། དེ་ལ་མཛོད་ལས། ལམ་མ་གཏོགས་པའི་འདུས་བྱས་
རྣམས། །ཟག་བཅས་གང་ཕྱིར་དེ་དག་ལ། །ཟག་རྣམས་ཀུན་ཏུ་རྒྱས་པར་
འགྱུར། །ཞེས་གང་ལ་དམིགས་ནས་ཟག་པ་རྒྱས་པར་འགྱུར་བས་ཟག་
བཅས་སུ་འཇོག་མོད། སྐབས་འདིར་ཟག་པ་དང་སྒོ་དྲུག་གིས་འབྲེལ་བས་
ཟག་བཅས་ཏེ། ཟག་པའི་ སྒོ་དྲུག་ནི། ཀུན་བཏུས་ལས། ཅིའི་ཕྱིར་ཟག་
པ་དང་བཅས་པར་བརྟག་ཅེ་ན། ཟག་པ་དེའི་བདག་ཉིད་དང༌། ཟག་པ་
དང་འབྲེལ་པ་དང་། ཟག་པས་བཅིངས་པ་དང༌། ཟག་པའི་རྗེས་སུ་འབྲེལ་
2 2 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
པ་དང༌། ཟག་པའི་རྗེས་སུ་མཐུན་པ་དང༌། ཟག་པའི་རྒྱུ་ལས་བྱུང་བའི་ཕྱིར་
ཟག་ པ་དང་ བཅས་ པར་ བལྟའོ། །ཞེས་ གསུངས་ལ། དེའང་ཉོན་མོངས་པ་
དང་ཉེ་བའི་ཉོན་མོངས་པ་རྣམས་ནི་ཟག་པ་དེའི་བདག་ཉིད་དམ་རང་བཞིན་
ཡིན་པས་ཟག་པ་དང་བཅས་པར་བལྟའོ། །ཉོན་མོངས་པ་དང་མཚུངས་པར་
ལྡན་པའི་སེམས་སེམས་བྱུང་དང་། དེ་དག་གི་གནས་མིག་ལ་སོགས་པ་ནི་
ཟག་པ་དང་འབྲེལ་བ་དང༌། དགེ་བ་ཟག་བཅས་དེ་རྣམས་ཀྱང་ཡང་སྲིད་
འགྲུབ་བྱེད་དུ་འགྱུར་བའི་ཆ་ནས་ཟག་པས་བཅིངས་པ་དང༌། ས་གཞན་
གྱི་ཀུན་གཞི་ལའང་ས་གཞན་གྱི་ཉོན་མོངས་པའི་གནས་ངན་ལེན་ལྡན་པ་
ཟག་པའི་རྗེས་སུ་འབྲེལ་བ་དང་། ངེས་འབྱེད་ཆ་མཐུན་ནི་ཉོན་མོངས་པའི་
ས་བོན་དང་ལྡན་ཡང་། སྲིད་པ་ལ་རྒྱབ་ཀྱིས་ཕྱོགས་ཤིང་གཉེན་པོ་བྱེད་པས་
ཟག་མེད་དུ་འཇོག་ལ། དེ་ལས་གཞན་པའི་ཉོན་མོངས་པའི་ས་བོན་ཐམས་
ཅད་དམ་ཡང་ན་ལམ་ལས་གཞན་པའི་འདུས་བྱས་ཐམས་ཅད་ཉོན་མོངས་
པ་འཕེལ་བའི་རྐྱེན་བྱེད་པས་ཟག་པའི་རྗེས་སུ་མཐུན་པ་དང་། སོ་སོའི་སྐྱེ་
བོ་དང་འཕགས་པ་སློབ་པའི་ཕུང་པོ་ཟག་པའི་རྒྱུ་ལས་བྱུང་བར་མ་ཟད་ཐ་
ན་དགྲ་བཅོམ་པའི་ཕུང་པོའང་སྔར་གྱི་ཉོན་མོངས་ཀྱིས་འཕངས་ཤིང་ཉིང་
མཚམས་སྦྱོར་བའི་རྒྱུ་ཡིན་པས་ཟག་པའི་རྒྱུ་ལས་བྱུང་བའི་ཕྱིར་ཟག་པ་
དང་བཅས་པར་བལྟའོ། །ཟག་མེད་ནི། ཀུན་བཏུས་ལས། ཅིའི་ཕྱིར་ཟག་
པ་མེད་པར་བརྟག་ཅེ་ན། ཟག་པ་དང་བཅས་པ་ལས་བཟློག་པ་ནི་ཟག་པ་
མེད་པར་བལྟའོ། །ཞེས་གསུངས་པ་ལྟར་སྤང་བྱ་ཟག་པ་དང་བཅས་པ་ལས་
2 29



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལྡོག་པ། ཟག་པའི་སྒོ་དྲུག་དང་མ་འབྲེལ་བ་ནི་ཟག་པ་མེད་པའོ། །ཞེས་ས་
བཟང་གི་ཀུན་བཏུས་ཀྱི་འགྲེལ་བར་བཤད་པའི་ཚིག་དོན་ཇི་ལྟ་བ་བཞིན་
བྲིས་པའོ། །གཞན་ཡང་ས་བཟང་གི་ཀུན་བཏུས་འགྲེལ་བ་ལས། སྔར་ངེས་
འབྱེད་ཆ་མཐུན་ཟག་མེད་དང་རྗེས་སུ་མཐུན་པས་ཟག་མེད་དུ་བཤད་ཀྱང་།
འདིར་ནི་ཟག་པའི་ས་བོན་རྗེས་སུ་འབྲེལ་བའི་ཆ་ནས་ཟག་བཅས་སུ་བསྡུའོ། །
ཞེས་གསུངས་པ་དང་སྔར་ཟག་མེད་གསུངས་པ་གཉིས་གང་ལྟར་ཁས་ལེན་
དགོས་དཔྱད་པར་བྱའོ། །
། དྲི་བ་བརྒྱད་པ་ནི། མདོ་སྡེ་རྒྱན་ལས། ཡང་དག་
མིན་རྟོག་ཡང་དག་མིན། །ཞེས་སོགས་ཀྱི་སྐབས་སུ་བསྟན་པའི་རྟོག་པ་
དང་མི་རྟོག་པ་ཡིན་མིན་གྱི་མུ་བཞིའི་ནང་དུ་ཤེས་བྱ་ཐམས་ཅད་བསྡུས་ཚུལ་
ཇི་ལྟར་ཡིན་ཞེས་པའོ། །དེའི་ལན་ནི། དེ་ཡང་རྗེ་བཙུན་བྱམས་པས་ཡང་
དག་མིན་རྟོག་ཡང་དག་མིན་། །ཞེས་སོགས་ཀྱི་སྐབས་ནས་བསྟན་པའི་
རྟོག་པ་ཡིན་མིན་གྱི་མུ་བཞི་སྟེ། མུ་དང་པོ་རྟོག་པ་འབའ་ཞིག་ཡིན་པའི་མུ་
ནི། ཡང་དག་པ་མ་ཡིན་པའི་ཀུན་ཏུ་རྟོག་པ་སྟེ། ལམ་ལ་མ་ཞུགས་པའི་
སོ་སོའི་སྐྱེ་བོའི་རྒྱུད་ཀྱི་སེམས་དང་སེམས་ལས་བྱུང་བ་དང་དེའི་ཡུལ་དང་
བཅས་པ་ནི་སྐབས་འདིའི་རྣམ་པར་རྟོག་པ་ཁོ་ན་ཡིན་པས་སོ། །གཞན་
གསུམ་ལ་ཡུལ་དང་བཅས་པ་བཞག་ན་ཤེས་བྱ་ཐམས་ཅད་མུ་བཞི་དེར་
འདུས་པ་ཡིན་ནོ། ། མི་རྟོག་པ་ཁོ་ན་ཡིན་པའི་མུ་གཉིས་པ་ནི། བྱང་སེམས་
23 0



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
འཕགས་པའི་མཉམ་བཞག་རྣམ་པར་མི་རྟོག་པའི་ཡེ་ཤེས་དང་། སངས་
རྒྱས་ཀྱི་ཡེ་ཤེས་ཀྱི་དངོས་ཡུལ་དང་བཅས་པ་རྣམས་ནི། རྣམ་པར་མི་རྟོག་
པ་ཁོ་ན་ཡིན་པའི་མུ་ཞེས་བྱའོ། །རྣམ་པར་རྟོག་པ་ཡིན་པ་དང་མ་ཡིན་པ་
གཉིས་ཀ་ཡིན་པའི་མུ་ནི། སྦྱོར་ལམ་པའི་རྒྱུད་ཀྱི་ཡེ་ཤེས་ཡུལ་དང་བཅས་
པ་ཡིན་ལ། དེ་ཡིན་པའི་རྒྱུ་མཚན་ནི་ཡེ་ཤེས་དེ་ཆོས་ཉིད་ལ་གསལ་སྣང་ཅི་
རིགས་པ་ཐོབ་ཅིང་དེའི་རྗེས་མཐུན་པ་ཡིན་པས་ན་མི་རྟོག་པ་ཡིན་ལ། གཟུང་
འཛིན་གྱི་རྣམ་རྟོག་མ་སྤངས་ཤིང་དེ་དང་བཅས་པའི་ཚུལ་གྱིས་འཇུག་པས་
ན་རྣམ་པར་རྟོག་པ་ཡང་ཡིན་ནོ། །ཐེག་མཆོག་དབུ་མའི་ཟིན་བྲིས་ལས་སྦྱོར་
ལམ་པའི་རྒྱུད་ཀྱི་ཡེ་ཤེས་ཞེས་གསུངས་པ་ཐེག་ཆེན་སྦྱོར་ལམ་ཞེས་དང༌།
གཟུང་འཛིན་ གྱི་རྣམ་རྟོག་ ཞེས་ པ་ མཐོང་སྤངས་ཀུན་བརྟགས་ ལ་ སྦྱར་
དགོས་པ་འདྲའོ། །རྣམ་པར་རྟོག་པ་དང་མི་རྟོག་པ་གཉིས་ཀ་མ་ཡིན་པའི་
མུ་ནི། འཕགས་པ་རྣམས་ཀྱི་རྗེས་ཐོབ་དག་པ་བ་དེ་ཡིན་ལ། དེ་ཡིན་པའི་
རྒྱུ་མཚན་ནི་གཟུང་འཛིན་གྱི་སྣང་བ་འཆར་བས་མི་རྟོག་པ་ཡང་མ་ཡིན་ལ།
རྗེས་ཐོབ་དེ་ལ་སྒྱུ་མ་ལྟ་བུར་ཤེས་ཤིང་མངོན་ཞེན་མེད་པའི་རྟོག་པ་ཡང་
མ་ཡིན་ནོ། །ཐེག་ཆེན་འཕགས་པའི་རྗེས་ཐོབ་ཡིན་དགོས་མིན་དཔྱད་པར་
བྱའོ། །དེ་ལྟར་མུ་བཞི་ལ་རྟོག་པ་དེ་དང་དེའི་ཡུལ་དང་བཅས་པ་བཞག་
ནས་དེར་ཤེས་བྱ་ཐམས་ཅད་འདུས་པ་ཡིན་ནོ། །དེ་ལྟར་གྲུབ་པ་ཡིན་ཏེ།
སློབ་དཔོན་དབྱིག་གཉེན་གྱི་མདོ་སྡེ་རྒྱན་ གྱི་འགྲེལ་བ་ལས། ཤེས་ བྱ་
ཡོངས་སུ་ཚོལ་བའི་ཚིགས་སུ་བཅད་པ། ཡང་དག་མིན་རྟོག་ཡང་དག་
2 3 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མིན། །ཡང་དག་མ་ཡིན་མིན་མི་རྟོག །རྟོག་མིན་མི་རྟོག་མ་ཡིན་པ། །ཤེས་
བྱ་ ཐམས་ ཅད་ ཡིན་ པར་ བརྗོད། །ཡང་ དག་ པ་ མ་ ཡིན་ པའི་ རྟོག་ པ་ནི།
འཇིག་རྟེན་ལས་འདས་པའི་ཡེ་ཤེས་ཀྱི་རྗེས་སུ་མཐུན་པ་མ་ཡིན་པའི་རྣམ་
པར་རྟོག་པ་གང་ཡིན་པའོ། །ཡང་དག་པ་ཡང་མ་ཡིན་ལ། ཡང་དག་པ་མ་
ཡིན་པ་ཡང་མ་ཡིན་པ་ནི། དེའི་རྗེས་སུ་མཐུན་པ་ངེས་པར་འབྱེད་པའི་ཆ་
དང་མཐུན་པའི་བར་གང་ཡིན་པའོ། །མི་རྟོག་པ་ནི་དེ་བཞིན་ཉིད་དང༌།
འཇིག་རྟེན་ལས་འདས་པའི་ཡེ་ཤེས་སོ། །རྟོག་པ་ཡང་མ་ཡིན་མི་རྟོག་པ་
ཡང་མ་ཡིན་པ་ནི་འཇིག་རྟེན་ལས་འདས་པའི་རྗེས་ལས་ཐོབ་པ་འཇིག་རྟེན་
པའི་ཡེ་ཤེས་ཏེ། ཤེས་བྱ་ཐམས་ཅད་ནི་དེ་ཙམ་དུ་ཟད་དོ། །ཞེས་གསུངས་
སོ། །མུ་བཞི་འཇོག་ཚུལ་འདི་ལ་ཞིབ་ཆ་ཅུང་ཟད་དགོས་སོ། །ཡང་ས་བཟང་
གི་ཀུན་བཏུས་འགྲེལ་བ་ལས། རྟོག་བཅས་རྟོག་མེད་འཇོག་ཚུལ་གྱི་རྣམ་
གྲངས་འདི་ལྟར་གསུངས་ཏེ། ཇི་སྐད་དུ། རྣམ་ཤེས་དྲུག་ལ་རྟོག་བཅས་ནི་
དུ་ཞིག རྟོག་མེད་ནི་དུ་ཞིག་ཡིན་ཞེ་ན། དེ་ལ་རྣམ་རྟོག་གསུམ་གྱི་ཡིད་ཤེས་
ཁོ་ན་རྟོག་བཅས་ཡིན་ཏེ། རང་བཞིན་གྱི་རྣམ་རྟོག་དང༌། རྗེས་སུ་དྲན་པའི་
རྣམ་རྟོག་དང༌། མངོན་པར་དཔྱོད་པའི་རྣམ་རྟོག་གིས་སོ། །དེའི་དང་པོ་ནི།
ད་ལྟར་གྱི་འདུ་བྱེད་མྱོང་བ་རྣམས་ཀྱི་རང་གི་མཚན་ཉིད་ལ་རྣམཔར་རྟོག་པ་
ཡིན་ཏེ། བར་མ་ནི། མངོན་དུ་མྱངས་པའི་འདུ་བྱེད་རྣམས་ལ་རྟོག་པ་ཡིན་
ལ། ཐ་མ་ནི། དུས་གསུམ་གྱི་ལྐོག་གྱུར་རྣམས་ལ་མངོན་པར་རྟོག་པ་ཡིན་
ཞིང་། དེ་རྣམས་ཀྱང་ཡིད་ཤེས་ཁོ་ན་ལ་ཡོད་པའི་ཕྱིར་རོ། །ཡང་རྣམ་རྟོག་
2 3 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
བདུན་གྱི་དྲུག་ཆར་ཡང་རྟོག་བཅས་ཡིན་ཏེ། དམིགས་པ་རང་གི་ངང་གིས་
འཇུག་པའི་རྣམ་པར་རྟོག་པ་དང༌། མཚན་མ་དང་བཅས་པ་དང༌། མཚན་མ་
མེད་པ་དང༌། ཀུན་ནས་ཚོལ་བ་དང༌། སོ་སོར་རྟོག་པ་དང༌། ཉོན་མོངས་པ་
ཅན་དང༌། ཉོན་མོངས་ཅན་མ་ཡིནཔའི་རྣམ་པར་རྟོག་པས་སོ། །དེ་ལ་དང་
པོ་དབང་ཤེས་ལྔའམ། ཡང་ན་ཡིད་ཤེས་དང་བཅས་པ་ཐམས་ཅད་ཀྱང་
རྟོག་བཅས་ཡིན་ཏེ། དམིགས་པ་ལ་མཚན་མར་མི་འཛིན་པར་ཡུལ་ཇི་ལྟ་
བ་བཞིན་དུ་ རང་གི་ངང་གིས་འཇུག་པའི་ཕྱིར་རོ། །དབང་ཤེས་ལྔ་རྟོག་
མེད་དུ་བཤད་པ་ནི། ངེས་པར་རྟོག་དང་ རྗེས་དྲན་པའི། །རྣམ་པར་རྟོག་
པས་རྣམ་མི་རྟོག །ཅེས་པ་ལྟར་རོ། །འདིར་ནི་གཟུང་འཛིན་གྱི་རྣམ་པ་ཅན་
ཡིན་པས་རྟོག་བཅས་སུ་བསྟན་པའོ། །ལྷག་མ་རྣམས་ཀྱིས་ནི་ཡིད་ཤེས་ཁོ་
ན་རྟོག་བཅས་ཡིན་ཏེ། མཚན་མ་དང་བཅས་པ་ནི་འདས་པ་དང་ད་ལྟར་གྱི་
ཚུལ་བཀྲ་བར་འཛིན་པའི་ཕྱིར། སྔར་བཤད་པའི་རང་བཞིན་དང༌། རྗེས་
སུ་དྲན་པའི་རྣམ་པར་རྟོག་པ་ཡིན་ནོ། །མཚན་མ་མེད་པ་ནི་མ་འོངས་པའི་
ཡུལ་ལ་འདོད་པའི་རྣམ་པ་ཅན་ཏེ། མ་འོངས་པ་ནི་མ་སྐྱེས་ནས་མེད་པའི་
ཕྱིར་མཚན་མ་མེད་པ་ཞེས་བྱའོ། །ཕྱི་མ་བཞི་ནི་མངོན་པར་དཔྱོད་པའི་རྣམ་
རྟོག་ཡིན་ཏེ་དེ་ཉིད་རེས་འགའ་ངོ་བོ་ལ་ཀུན་ཏུ་ཚོལ་ཞིང་། རེས་འགའ་ཁྱད་
པར་ལ་སོ་སོར་རྟོག་ལ། རེས་འགའ་ཆགས་སོགས་ཉོན་མོངས་དང་མཚུངས་
པར་ལྡན་ཞིང༌། རེས་འགའ་དད་སོགས་ཉོན་མོངས་ཅན་མ་ཡིན་པ་དང་
མཚུངས་པར་ལྡན་པའི་ཕྱིར་རོ། །ཞེས་གསུངས་པ་ཡང་སྤྱིར་ཤེས་དགོས་པས་
2 33



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
འདིར་བཀོད་པ་ཡིན་ནོ། ། །
། དྲི་བ་དགུ་བ་ཐེག་མཆོག་དབུ་མ་ལས།
གཞི་ལྔ་ཤེས་བྱའི་གནས་ཞེས་ཕལ་ཆེར་འདོད། །ཅེས་པའི་སྐབས་སུ་ཆོས་
དབྱིངས་དེ་ཤེས་བྱ་གཞི་ལྔའི་ནང་དུ་འདུས་སམ་ཅི་ཞེས་པའོ། །དེའི་ལན་ཤེས་
བྱ་གཞི་ལྔ་འཇོག་ཚུལ་དང༌། དངོས་ཀྱི་ལན་ནོ། །དང་པོ་ལ་སྤྱིར་ཤེས་བྱ་
གཞི་ལྔ་ནི། སྣང་བ་གཟུགས་ཀྱི་གཞི གཙོ་བོ་སེམས་ཀྱི་གཞི འཁོར་སེམས་
བྱུང་གི་གཞི མཚུངས་པར་ལྡན་པ་མ་ཡིན་པའི་འདུ་བྱེད་ཀྱི་གཞི འདུས་མ་
བྱས་ཀྱི་གཞི་དང་ལྔ་ཡོད་དེ། མངོན་པ་ཀུན་བཏུས་ལས། ཤེས་པར་བྱ་བ་
ནི་རྣམ་པ་ལྔ་སྟེ། གཟུགས་དང༌། སེམས་དང༌། སེམས་ལས་བྱུང་བའི་ཆོས་
རྣམས་དང་། སེམས་དང་ལྡན་པ་མ་ཡིན་པའི་འདུ་བྱེད་རྣམས་དང་། འདུས་
མ་བྱས་རྣམས་ཏེ། ཞེས་དང༌། མཛོད་ རང་འགྲེལ་ ལས། ཆོས་འདི་དག་
ཐམས་ཅད་ནི། གཟུགས་དང༌། སེམས་དང་སེམས་ལས་བྱུང་བ་དག་དང༌།
སེམས་དང་ལྡན་པ་མ་ཡིན་པ་དག་དང༌། འདུས་མ་བྱས་ལྔར་འགྱུར་རོ། །
ཞེས་གསུངས་སོ། །དེ་ཡང་ཆོས་ཐམས་ཅད་ལ་གཟུགས་ཅན་དང་གཟུགས་
ཅན་མ་ཡིན་པ་བཞིར་ཕྱེ་བའི་ཕྱིར། བྱེ་སྨྲས་དེ་ལྟར་ལྔར་བཤད་པའི་དགོས་པ་
ནི། རང་གི་གྲུབ་མཐའ་གསལ་བར་བཤད་པ་དང་། དེ་ལྔར་ལོག་པར་རྟོག་པ་
ལྔ་ སེལ་ བའི་ ཆེད་ ཡིན་ ཏེ། གཟུགས་ ཀྱི་ ངོ་བོ་ སོགས་ ལ་ ལོག་པར་རྟོག་
པ་ དང༌ ། སེམས་ ཀྱང་ སེམས་ བྱུང་ ལས་ དོན་ གཞན་ མ་ ཡིན་ ནོ་ སྙམ་ པ་
2 3 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
དང༌། སེམས་བྱུང་ ཡང་ སེམས་ ལས་ དོན་གཞན་མ་ཡིན་ནོ་སྙམ་ དུ་ འཛིན་
པ་དང་། ཐོབ་པ་སོགས་རྫས་གྲུབ་མེད་དམ་སྙམ་པ་དང༌། འདུས་མ་བྱས་ལ་
རྫས་གྲུབ་མེད་དམ་སྙམ་པའི་ལོག་རྟོག་ལྔ་བསལ་བའི་ཕྱིར་དེ་ལྔར་བཤད་
པའི་ཕྱིར་ཏེ། མཛོད་འགྲེལ་གང་སྤེལ་ལས། ཡང་ཅིའི་ཕྱིར་རྣམ་པ་ལྔར་བསྟན་
ཅེ་ན། ལོག་ པར་ རྟོག་པ་ དགག་ པའི་ ཕྱིར་ཏེ། ཞེས་ པ་ ནས། རང་ གི་ གྲུབ་
མཐའ་ ཡང་ གསལ་ བར་ བྱས་ པར་ འགྱུར་ རོ། །ཞེས་ གསུངས་ པའི་ ཕྱིར།
འདིར་རྫས་ཡོད་ནི་གྲུབ་མཐའི་དབང་གིས་ཏེ། ལྷག་མ་ཀུན་གྱིས་འདོད་
དོ། །དེ་ལྔའི་ གྲངས་ ངེས་ནི། ས་ བཟང་ གི་ ཀུན་ བཏུས་འགྲེལ་ བ་ ལས།
གྲངས་ངེས་ནི། གཞི་གང་དུ་སྤང་བྱ་ཀུན་ནས་ཉོན་མོངས་པ་དང༌། གཉེན་
པོ་རྣམ་པར་བྱང་བ་སྐྱེ་བ་དེའི་དབང་དུ་བྱས་ནས་གཟུགས་ཀྱི་གཞི་དང་། ལས་
སུ་བྱ་བ་གང་ཀུན་ནས་ཉོན་མོངས་པ་དང་། རྣམ་པར་བྱང་བ་དེའི་དབང་དུ་
བྱས་ནས་སེམས་ཀྱི་གཞི་དང༌། བྱེད་པ་པོ་ཆགས་སོགས་དང་དད་སོགས་
གང་གིས་ཀུན་ནས་ཉོན་མོངས་པ་དང༌། རྣམ་པར་བྱང་བར་བྱེད་པ་དེའི་
དབང་དུ་བྱས་ནས་སེམས་ལས་བྱུང་བའི་གཞི་དང༌། གསུམ་པོ་དེའི་གནས་
སྐབས་ལ་བཏགས་པ་གང་ཡིན་པ་དེའི་དབང་དུ་བྱས་ནས་ལྡན་མིན་འདུ་
བྱེད་ཀྱི་ གཞི་དང༌། དེ་བཞིན་ཉིད་དང་འགོག་པ་ལ་སོགས་པ་རྣམ་པར་བྱང་
བ་གང་ཡིན་པ་དེའི་དབང་དུ་བྱས་ནས་འདུས་མ་བྱས་ཀྱི་གཞི་སྟེ། ཕུང་པོ་
ཁམས་དང་སྐྱེ་མཆེད་ཐམས་ཅད་ཀྱང་ཤེས་པ་ཙམ་གྱིས་སམ། ཤེས་རབ་
གསུམ་གྱིས་ཤེས་པར་བྱ་བ་ཡིན་པའི་ཕྱིར་གཞི་ལྔ་བོ་དག་གོ་ཞེས་པའོ། །
2 3 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཞེས་གསུངས་སོ། །ཡང་གཞི་ལྔའི་ངོས་འཛིན་ཚུལ་མདོ་སྡེ་རྒྱན་རྩ་འགྲེལ་
ལས། སེམས་ནི་ལྟ་བཅས་གང་ཡིན་དང༌། །དེ་ཡི་གནས་སྐབས་མི་འགྱུར་
བ། །འདི་ནི་མདོར་ན་མཚན་གཞི་སྟེ། །རབ་ཏུ་དབྱེ་ན་ཚད་མེད་དོ། །དེ་ལ་
སེམས་ནི་རྣམ་པར་ཤེས་པ་དང་གཟུགས་སོ། །ལྟ་བ་ནི་སེམས་ལས་བྱུང་བའི་
ཆོས་རྣམས་སོ། །དེའི་གནས་སྐབས་ནི་སེམས་དང་ལྡན་པ་མ་ཡིན་པའི་ཆོས་
རྣམས་སོ། །མི་འགྱུར་བ་ནི་ནམ་མཁའ་ལ་སོགས་པ་འདུས་མ་བྱས་ཏེ། དེ་
དང་དེའི་རྣམ་པར་རིག་པ་རྟག་དུ་དེ་བཞིན་དུ་འཇུག་པའི་ཕྱིར། དེ་ལྟར་ན་
མཚན་གཞི་ནི་མདོར་བསྡུ་ན་རྣམ་པ་དེ་ལྔ་ཡིན་ནོ། །རབ་ཏུ་དབྱེ་ན་ནི་ཚད་
མེད་དོ། །ཞེས་གསུངས་སོ། ། གཉིས་པ་ལན་དངོས་ནི། ཆོས་དབྱིངས་དོན་
དམ་བདེན་པ་གཞི་ལྔའི་ནང་དུ་འདུ་བར་གསུངས་པ་དང་མ་འདུ་བར་གསུངས་
པའི་གསུང་ཟིན་གཉིས་ལས། མ་འདུ་བར་གསུངས་པའི་གསུངས་ཟིན་ནི་
འདི་ལྟར། ཐེག་མཆོག་དབུ་མ་ལས། གཞི་ལྔ་ཤེས་བྱའི་གནས་ཞེས་ཕལ་
ཆེར་འདོད། །གཟུགས་ཅན་སྣང་ངོ་ཙམ་ཡིན་དོན་དུ་མེད། །ཕྱི་མ་སེལ་ངོ་
བཞི་ བའང་ བརྟགས་པ་ ཙམ། །འདི་དག་ ཀུན་ལ་ གྲགས་ རུང་ཐུན་མོང་
སྟེ། །དོན་དམ་ འདུས་ མ་ བྱས་ པ་ དེར་ མ་ འདུས། །རང་ གཞན་ སྨྲ་པོ་ ཕལ་
གྱིས་འདི་མ་རྟོགས། །ཞེས་དང་། དེའི་ཟིན་བྲིས་ལས། ཕྱི་མ་དངོས་པོ་མེད་པ་
ནི། བློའི་ སེལ་ ངོ༌ ཙམ་ ཡིན་ པ་ དང༌ ། ཞེས་ པ་ ནས། འོན་ ཀྱང་ དོན་ དམ་
འདུས་མ་བྱས་ཤེས་བྱ་གཞི་ལྔའི་ནང་གི་འདུས་མ་བྱས་སུ་མ་འདུས་སོ། །
རང་གཞན་སྨྲ་བ་པོ་ཕལ་ཆེར་ཞིག་གིས་དེར་མ་འདུས་པའི་གནད་འདི་མ་
2 3 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཤེས་ཤིང་མ་རྟོགས་པས་སོ། །ཞེས་དོན་དམ་འདུས་མ་བྱས་གཞི་ལྔའི་ནང་དུ་
མ་འདུས་པ་དང༌། གཞི་ལྔའི་འདུས་མ་བྱས་ལ་བློའི་སེལ་ངོ་ཙམ་ཡིན་པར་
གསུངས་ཟིན་ལ་བཤད་དོ། །ཆོས་དབྱིངས་གཞི་ལྔ་པོ་དེར་འདུ་བར་གསུངས་
པའི་གསུངས་ཟིན་ནི། ས་བཟང་གི་ཀུན་བཏུས་འགྲེལ་བ་ལས། སྤྱིར་ཤེས་
པར་བྱ་བ་ཐམས་ཅད་ནི་གཞི་རྣམ་པ་ལྔ་སྟེ། སྣང་བ་གཟུགས་ཀྱི་གཞི་དང་།
གཙོ་བོ་སེམས་ཀྱི་གཞི་དང་། འཁོར་སེམས་ལས་བྱུང་བའི་ཆོས་རྣམས་དང་།
གནས་སྐབས་སེམས་དང་ལྡན་པ་མ་ཡིན་པའི་འདུ་བྱེད་རྣམས་དང་། ཆོས་ཉིད་
འདུས་མ་བྱས་ཀྱི་གཞི་སྟེ། ཞེས་གསུངས་སོ། །འོ་ན་དེ་གཉིས་ཀྱི་དགོངས་
པ་གང་ཡིན་ཞེ་ན། དེ་གཉིས་ཀྱི་རྟེན་གཞི་མི་འདྲ་བའི་དབང་གིས་ཡིན་པ་
འདྲ་སྟེ ཐེག་མཆོག་དབུ་མའི་བཤད་ཟིན་དེ་མཛོད་ནས་བཤད་པའི་གཞི་
ལྔའི་ནང་དུ་ཆོས་དབྱིངས་མ་འདུས་པ་ཡིན་ཞེས་བཤད་ཚུལ་དང༌། ཡང་ན་
ཀུན་རྫོབ་ཀྱི་ཆོས་ལ་དབྱེ་བའི་གཞི་ལྔ་གཞིར་བཞག་ནས་དེར་མ་འདུས་ཞེས་
དང༌། ས་བཟང་གི་ཀུན་བཏུས་འགྲེལ་བར་གསུངས་པ་དེ་མདོ་སྡེ་རྒྱན་གྱི་
ལུང་ཤེས་བྱེད་དུ་བྱས་ནས་བཤད་པས་ཆོས་དབྱིངས་དེར་མ་འདུས་པའི་རྒྱུ་
མཚན་མི་སྣང་བས་སྤྱིར་དོན་དམ་ཆོས་དབྱིངས་གཞི་ལྔའི་ནང་དུ་འདུས་ཞེས་
ཁས་བླངས་ནས་བཤད་ན་མཁས་མཆོག་དབང་བོ་རྣམ་གཉིས་ཀྱི་དགོངས་
པ་གཅིག་ཏུ་དྲིལ་ཚུལ་ཞིག་ཡོད་པར་སྣང་ངོ༌། །
2 3 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
༈ དྲི་བ་བཅུ་བ་ནི། ཐེག་མཆོག་དབུ་མ་ལས།
ཆ་མེད་ཉེ་རིང་མེད་ཅེས་པའི་སྐབས་ཀྱི་བདེ་གཤེགས་སྙིང་པོ་ཆ་མེད་ཡིན་པའི་
དོན་གང་ཡིན་ཞེས་པའོ། །དེའི་ལན་ནི། ཆ་མེད་ཀྱི་དོན་ནི། ཡུལ་དུས་ཀྱི་
ཆ་ ཤས་ དང༌ བྲལ་ བའི་ དོན་ དམ་ དབྱིངས་ དེ་ ཡིན་ ནོ། །གཟུགས་ཅན་
རྣམས་ཡུལ་ གྱི་ཆ་དུ་མ་དང་བཅས་ཏེ། རགས་པའི་གཟུགས་ཅན་རྣམས་
རང་གྲུབ་བྱེད་ཀྱི་རྡུལ་ཕྲན་གྱི་ཆ་དུ་མ་དང་། རྡུལ་ཕྲན་ཡང་རྣམ་པར་དཔྱད་
ན་ཕྱོགས་ཀྱི་ཆ་སོགས་ཆ་དུ་མ་དང་བཅས་པའི་ཕྱིར་དང༌། ཤེས་པ་རྣམས་
ལ་གོ་ས་གཅོད་པའི་ཡུལ་གྱི་ཆ་མེད་ཀྱང་དུས་ཀྱི་ཆ་དུ་མ་དང་བཅས་པ་
ཡིན་ཏེ། བསྐལ་བ་ཡང་ལོའི་ཆ་དུ་མ་དང་། ལོ་ཡང་ཟླ་བའི་ཆ་དུ་མ་དང༌། ཟླ་
བ་ཡང་ཞག་གི་ཆ་དུ་མ་དང་། དེ་ཡང་དབུགས་ཀྱི་ཆ་དུ་མ་དང༌། དེ་ཡང་སྐད་
ཅིག་གི་ཆ་དུ་མ་དང་། དེ་ལ་ཡང་ཐོག་མཐའ་བར་གྱི་ཆ་ཤས་དུ་མ་ཡོད་པའི་
ཕྱིར། དེས་ན་དངོས་པོ་རྣམས་ནི་ཆ་བཅས་ཡིན་ནོ། །ཡུལ་དུས་ཀྱི་ཆ་ཤས་དང་
བྲལ་བ་ནི། དཔེར་ན་བྱེ་མའི་ཕུང་པོ་ཞིག་གི་སྟེང་དུ་དེ་ལ་ཁྱབ་པར་བྱེ་མ་
བརྡལ་ བ་ ན། བྱེ་ མ་ ནི་ རྡུལ་ རེ་ རེའི་ གོ་ ས་ ན་ བྱེ་ མ་ རེ་ རེས་ ཁྱབ་ པ་
ཡིན་གྱི་ཁྱབ་བྱེད་བྱེ་མ་གཅིག་གིས་ཁྱབ་བྱ་མང་པོ་ལ་ཁྱབ་པ་མི་སྲིད་པ་
ལྟར་མ་ཡིན་པར་ཡུལ་གྱི་ཆ་དང་དུས་ཀྱི་ཆ་སོ་སོར་མེད་པས་ཐམས་ཅད་ལ་
ཉེ་རིང་མེད་པར་ཁྱབ་པའོ། །
།
དྲི་བ་བཅུ་གཅིག་པ་ནི། ཐེག་མཆོག་དབུ་མ་ལས།
2 3 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
སློབ་དཔོན་ཀླུ་ཡིས་བཤད་པ། དེ་བཞིན་གཤེགས་པའི་རང་བཞིན་མེད། །
འགྲོ་བ་འདི་ཡི་རང་བཞིན་མེད། །ཅེས་པའི་དོན་རང་ལུགས་ལ་ཇི་ལྟར་ཡིན་
ཞེས་པའོ། །དེའི་ལན་ནི། དབུ་མ་རྩ་བ་ཤེས་རབ་ལས། དེ་བཞིན་གཤེགས་
པའི་རང་བཞིན་གང་། །དེ་ནི་འགྲོ་འདིའི་རང་བཞིན་ཡིན། །དེ་བཞིན་གཤེགས་
པའི་ རང་བཞིན་མེད། །འགྲོ་བ་འདི་ཡི་རང་བཞིན་མེད། །ཅེས་པའི་དོན་
བཤད་པ་ལ་ཁ་ཅིག་གི་འདོད་པ་བཀོད་པ་དང༌། དེ་དགག་ནས་རང་ལུགས་
འཐད་ལྡན་བཞག་པ་དང་གཉིས། དང་པོ་ནི། ཁ་ཅིག་ན་རེ། མགོན་པོ་ཀླུ་
སྒྲུབ་ཀྱིས་དེ་བཞིན་གཤེགས་པའི་རང་བཞིན་ནམ་ཆོས་ཉིད་ནི་སྤྲོས་པ་དང་
བྲལ་བ་ཙམ་ཡིན་ཞིང༌། སེམས་ཅན་གྱི་རང་བཞིན་ནམ་ཆོས་ཉིད་ཀྱང་མེད་
པར་འགག་པའི་མཚན་ཉིད་ཅན་བདེན་གྲུབ་ཀྱིས་སྤྲོས་པ་དང་བྲལ་ཙམ་
ཡིན་པས། དེ་བཞིན་གཤེགས་པའི་ཆོས་ཉིད་དང༌། སེམས་ཅན་གྱི་ཆོས་
ཉིད་གཉིས་རང་བཞིན་གྱིས་མ་གྲུབ་པ་ཙམ་ཡིན་པར་མཚུངས་པའི་ཕྱིར།
དེ་བཞིན་གཤེགས་པའི་ཆོས་ཉིད་གང་ཡིན་པ་དེ་སེམས་ཅན་གྱི་ཆོས་ཉིད་
ཡིན་ ཞེས་འདོད་ དོ། །གཉིས་ པ་ དེ་ དགག་ ནས་ རང་ ལུགས་འཐད་ ལྡན་
བཞག་པ་ནི། གཞུང་ དེའི་དགོངས་དོན་དེ་ ལྟར་མ་ཡིན་ཏེ། གལ་ཏེ་དེ་
ལྟར་ཡིན་ན་དེ་བཞིན་གཤེགས་པའི་ཆོས་ཉིད་ཀྱང་རང་བཞིན་གྱིས་མེད་
ཅིང་། སེམས་ཅན་ གྱི་ཆོས་ཉིད་ཀྱང་རང་བཞིན་གྱིས་མེད་ན་དེ་བཞིན་
གཤེགས་པའི་ཆོས་ཉིད་མེད་པའི་ཕྱིར་སེམས་ཅན་གྱི་ཆོས་ཉིད་ཡང་མེད་
པའི་ཕྱིར་རོ། །སྤྱིར་རང་བཞིན་གྱིས་མེད་ན་མེད་མི་དགོས་ཀྱང་ཆོས་ཉིད་
2 39



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ནི་རང་བཞིན་གྱིས་མེད་ན་མེད་དགོས་ཏེ། ཀུན་རྫོབ་ཏུ་ཡོད་ཚུལ་མེད་པ་
གང་ ཞིག དོན་དམ་ དུ་ རང་ བཞིན་ གྱིས་ མེད་ པའི་ ཕྱིར། དེས་ན་ གཞུང་
དེའི་དགོངས་པ་ནི་དེ་བཞིན་གཤེགས་པའི་ རང་བཞིན་ཆོས་ཉིད་གང་ཡིན་
པ་དེ་སེམས་ཅན་གྱི་ཆོས་ཉིད་ཡིན་ལ། འོན་ཀྱང་དེ་བཞིན་གཤེགས་པའི་རང་
བཞིན་མེད། །འགྲོ་བ་འདི་ཡི་རང་བཞིན་མེད་ཅེས་པ་མེད་པ་ནི། སྐྱེ་འགག་
རྟག་ཆད་འགྲོ་འོང་མཐའ་དབུས་སོགས་སྤྲོས་པ་ཐམས་ཅད་བྲལ་བའམ་མེད་
པ་ལ་དགོངས་པ་ཡིན་གྱི། དེ་ལས་གཞན་རང་བཞིན་གྱི་མ་གྲུབ་ཅིང་གཏན་
ནས་མེད་པ་ལ་འདོད་ན་ཁྱད་གཞི་དེ་བཞིན་གཤེགས་པའི་རང་བཞིན་དང༌།
སེམས་ཅན་གྱི་རང་བཞིན་མེད་པ་ལ། ཁྱད་ཆོས་དེ་བཞིན་གཤེགས་པའི་རང་
བཞིན་འགྲོ་བའི་རང་བཞིན་ཡིན་མིན་གྱི་དཔྱད་པ་མི་འབྱུང་བའི་ཕྱིར་རོ། །
ཡང་ཁ་ཅིག་གིས་སྒྱུ་མ་ལྟ་བུ་ཙམ་ཡིན་པས་སོ་ཞེ་ན། སྒྱུ་མ་ལྟ་བུ་ལ་ནི་དཔྱད་པ་
བྱེད་མི་དགོས་ཏེ། དེ་དང་དེར་རྣམ་པར་སྣང་ཞིང་རིག་པ་ཙམ་ཡིན་པའི་ཕྱིར་
རོ། །ཞེས་སྒྱུ་མ་ལྟ་བུའི་ཆོས་རྣམས་ལ་དཔྱད་མི་དགོས་གསུངས་པ་ལ་དཔྱད་
པར་བྱའོ། །དེས་ན་རྩ་བ་ཤེས་རབ་ཀྱི་ལུང་དེའི་དངོས་བསྟན་ལ། རང་བཞིན་
མེད་ པར་ གསུངས་ པའི་ དགོངས་ དོན་ནི། ཉན་ ཐོས་ རྣམས་ ཀྱིས་ མྱ་ངན་
ལས་ འདས་ པ་ ནི་ ཕུང་ པོ་ ཁམས་ དང་ སྐྱེ་ མཆེད་ ཀྱི་ རང་ བཞིན་ ལས་
འདས་པ་ཡིན་ན། འགྲོ་བ་སེམས་ཅན་རྣམས་ཀྱི་རང་བཞིན་ཕུང་པོ་དང༌།
ཁམས་དང་སྐྱེ་མཆེད་ཀྱི་དངོས་པོ་རྣམས་ཡིན་ནོ། །ཞེས་པའི་དོགས་པ་དེ་བཅད་
པ་ སྟེ་ བསལ་ བར་ བྱ་ བའི་ ཕྱིར་ དུ། འཕགས་ པ་ ཀླུ་ སྒྲུབ་ ཀྱིས་ དེ་ བཞིན་
24 0



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
གཤེགས་པའི་ ཆོས་ ཉིད་ སྤྲོས་ པའི་ མཚན་མ་དང༌ བྲལ་ བ་ ལྟ་ སྨོས་ཀྱང་ཅི་
དགོས་ཏེ། འགྲོ་བའི་རང་བཞིན་ཡང་ཕུང་ཁམས་སྐྱེ་མཆེད་ཀྱི་དངོས་པོའི་
མཚན་མ་མེད་ཅེས་བསྟན་པ་ཡིན་ཞེས་ཐེག་མཆོག་དབུ་མའི་ཟིན་བྲིས་ལས་
གསུངས་སོ། །
༈ དྲི་བ་བཅུ་གཉིས་པ་ནི། ཟིན་བྲིས་ལས།
ཆོས་དབྱིངས་དྲི་བྲལ་ཁོ་ན་ཡིན་ཞེས་སོགས་ཀྱི་སྐབས་ནས་བསྟན་པའི་ཆོས་
དབྱིངས་དྲི་བྲལ་ཁོ་ན་ཡིན་ན་དྲི་བཅས་དེ་བཞིན་ཉིད་གང་ལ་ངོས་འཛིན་
ཞེས་པའོ། །དེའི་ལན་ནི། ཐམས་ཅད་མཁྱེན་པ་ཏཱ་ར་ནཱ་ཐའི་གསུང་རབ་
རྣམས་སུ་ཆོས་དབྱིངས་ནི་དྲི་བྲལ་ཁོ་ན་ཡིན་པ་དང༌། གཞུང་རྣམས་སུ་དྲི་
བཅས་དེ་བཞིན་ཉིད་ཅེས་གསུངས་པ་ནི་སེམས་ཅན་ལ་ལྟོས་ནས་དྲི་བཅས་
དེ་བཞིན་ཉིད་ཡིན་པར་གསུངས་པ་ཡིན་ཏེ། བསྟན་བཅོས་སྙིང་པོ་ངེས་པ་ལས།
ཆོས་དབྱིངས་གདོད་ནས་དྲི་མེད་དྲི་བྲལ་ཡིན། །དེ་བཞིན་ཉིད་ལ་དྲི་བཅས་
ནམ་ ཡང་ མེད། །སེམས་ཅན་ ལ་ ལྟོས་དྲི་ བཅས་ རྣམ་བཞག་ ཙམ། །ཞེས་
དང༌། ཐེག་མཆོག་དབུ་མའི་ཟིན་བྲིས་ལས། ད་ལྟ་ཆོས་དབྱིངས་ལ་སྒྲིབ་པས་
བསྒྲིབས་ པར་ཤེས་པར་འཆད་པ་ཇི་ལྟ་བུ་ཞེ་ན། དེ་ནི་དཔེར་ན་ཉི་མའི་
དཀྱིལ་འཁོར་སྤྲིན་གྱིས་ནམ་ཡང་སྒྲིབ་པ་མེད་མོད་ཀྱང་། ས་གཞི་སྤྲིན་གྱིས་
སྒྲིབ་པ་ན་ཉི་མ་སྤྲིན་གྱིས་བསྒྲིབས་ཞེས་སྨྲ་བ་ལྟར་འགྲོ་བའི་ཤེས་རྒྱུད་སྒྲིབ་
པས་བསྒྲིབས་ཏེ་ཆོས་ཉིད་མ་མཐོང་བ་ན་ཆོས་ཉིད་སྒྲིབ་པས་བསྒྲིབས་པ་
24 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལྟར་སྣང་བ་ཞིག་བྱུང་བའི་སྣང་ཚུལ་དེ་དང་བསྟུན་ནས་ཆོས་ཉིད་སྒྲིབ་པས་
བསྒྲིབས་ཞེས་བཞག་གོ ཞེས་པ་ནས། གནས་ལུགས་ཀྱི་སངས་རྒྱས་གཅིག་
ལས་མེད་པའི་ཕྱིར་དྲི་མས་བསྒྲིབས་པ་དང་མ་བསྒྲིབ་པ་གཉིས་མེད་པ་ལས།
ཆོས་དབྱིངས་ནི་དྲི་བྲལ་ཁོ་ན་ཡིན་ན་སེམས་ཅན་གྱི་ཤེས་རྒྱུད་དྲི་མས་བསྒྲིབས་
པ་ན་ཆོས་དབྱིངས་བསྒྲིབས་པར་ཤེས་པ་དང༌། སྐྱེས་བུའི་ཤེས་རྒྱུད་དྲི་མ་
དང་བྲལ་ནས་སྐྱེ་བོ་དེ་ལ་ཆོས་ཉིད་དེ་མངོན་དུ་གྱུར་བའི་ཚེ། དྲི་བྲལ་གྱི་ཆོས་
ཉིད་ཅེས་སྣང་ངོར་དང་བསྟུན་ནས་ཐ་སྙད་རྣམ་པར་བཞག་པ་ཡིན་ནོ། །ཞེས་
གསུངས་ལ། དེ་ལྟར་ན་རྒྱུད་བླ་ཐོགས་འགྲེལ་ལས། དྲི་མ་དང་བཅས་པའི་
དེ་བཞིན་ཉིད་ཀྱི་དབང་དུ་མཛད་ནས་སེམས་ཅན་ཐམས་ཅད་ནི་དེ་བཞིན་
གཤེགས་པའི་སྙིང་པོ་ཅན་ནོ། །ཞེས་དང༌། རི་ཆོས་ངེས་དོན་རྒྱ་མཚོ་ལས།
དོན་གནས་བདུན་པོ་དོན་ལ་གནས་པར་གསུངས་པས་དྲི་བཅས་དེ་བཞིན་ཉིད་
ཀྱང་དོན་ལ་གནས་པར་གྲུབ་པ་ཡིན་ནོ། །ཞེས་དང༌། ཉ་དབོན་པའི་གཞི་
ལམ་འབྲས་གསུམ་གྱི་དྲིས་ལན་ཡིད་ཀྱི་མུན་སེལ་ལས། དྲི་བཅས་དེ་བཞིན་
ཉིད་དེ་རྒྱུད་སྡེར་གསུངས་པའི་རྒྱུའི་རྒྱུད་ཡང་ཡིན་ཏེ། ཞེས་སོགས་ཀྱི་དགོངས་
པ་ ཡང་ སེམས་ ཅན་ ལ་ལྟོས་ ནས་ དྲི་ བཅས་ ཡིན་ ཞེས་ པ་ ཡིན་ ནམ་
དཔྱད་པར་བྱའོ། །འོ་ན་ཆོས་དབྱིངས་དེ་སྣང་ཚུལ་སམ་སེམས་ཅན་ལ་ལྟོས་
ནས་དྲི་བཅས་ཡིན་ཀྱང་སྤྱིར་དྲི་བཅས་མ་ཡིན་ན། འོ་ན་ཆོས་དེ་དང་དེ་འཇོག་
པ་ལ་ གནས་ཚུལ་མ་གཏོགས་ སྣང་ཚུལ་ཙམ་གྱིས་ཆོས་དེ་དང་དེ་འཇོག་
མི་ཐུབ་ན་ཀུན་རྫོབ་ཀྱི་ཆོས་རྣམས་འཇོག་ཚུལ་ལ་དཔྱད། ཆོས་དབྱིངས་རང་
2 4 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
བཞིན་ གནས་ རིགས་ མ་ ཡིན་ པར་ ཐལ། རྣལ་ འབྱོར་ བའི་ སྣང་ ཚུལ་ མ་
གཏོགས་གནས་ཚུལ་མ་ཡིན་པའི་ཕྱིར་ཟེར་ན་དཔྱད། རྟགས་གྲུབ་སྟེ། ཐེག་
མཆོག་ དབུ་མ་ ལས། རྣལ་ འབྱོར་ ཅན་ གྱི་ བློ་དང་གོ་བསྟུན་ནས། །དེ་ནི་
རིགས་ཡིན་དེ་ནི་ཁམས་ཀྱང་ཡིན། །ཐོག་མེད་དུས་ནས་བརྒྱུད་དེ་འོངས་པ་
དང༌། ཆོས་ཉིད་ཀྱིས་ཐོབ་སྐྱེ་མཆེད་དྲུག་གི་ཆོས། །དེ་འདྲ་བ་ཞེས་ཁྱད་ཆོས་
གསུམ་ལྡན་པར། །བྱང་སར་གསུངས་དང༌། ཞེས་དང༌། རྟེན་དང་གཞི་དང་
རྒྱུ་དང་ རིགས་ཞེས་པ། །རྣལ་འབྱོར་ཅན་ གྱི་བློ་ལ་ཆར་ཚུལ་ཡིན། །ཞེས་
དང༌། དེའི་ཐད་ཀྱི་ཟིན་བྲིས་ལས། རྣལ་འབྱོར་གྱི་བློ་ལ་སྣང་ཚུལ་དང་བསྟུན་
ནས་དབྱིངས་དེ་སངས་རྒྱས་ཀྱི་རིགས་དང་རྒྱུའི་ཁམས་སུ་ཡང་རྣམ་པར་
བཞག་གོ །དེ་ཡང་ཐོག་མ་མེད་པའི་དུས་ནས་བརྒྱུད་དེ་འོང་བ་ཆོས་ཉིད་
ཀྱིས་ཐོབ་པ་སྐྱེ་མཆེད་དྲུག་གི་ཁྱད་པར་དེ་འདྲ་བ་ཞེས་ཁྱད་པར་གསུམ་
ལྡན་གྱི་རིགས་ཁྱད་པར་གསུངས་པ་དང༌། ཞེས་དང༌། ངེས་པར་ན་དོན་
དམ་དབྱིངས་དེ་འཁོར་འདས་གཉིས་ཀྱི་རྟེན་ལ་སོགས་པ་ཡིན་རྒྱུ་མེད་ཀྱང་
རྣལ་འབྱོར་ཅན་གྱི་བློ་ངོར་བསྟུན་ནས་རྟེན་དང་གཞི་དང་རྒྱུ་དང་རིགས་ཞེས་
རྣམ་པར་བཞག་པའི་རྣལ་འབྱོར་ཅན་གྱི་བློ་ལ་སྣང་ཚུལ་ཙམ་ཡིན་ནོ། །ཞེས་
གསུངས་ སོ། །སྤྱིར་ གནས་ ཚུལ་ དང༌ སྣང་ ཚུལ་ གཉིས་ རེ་ དང༌ ། སྣང་
ཚུལ་ལ་འཕགས་པ་ལ་སྣང་ཚུལ་དང་སོ་སྐྱེ་ལ་སྣང་ཚུལ་གཉིས་རེ་ཡོད་དེ། ཐེག་
མཆོག་དབུ་མ་ལས། ཟུང་འཇུག་རང་བཞིན་རིགས་དང་དོན་དམ་ཁམས། །དེ་
ལྟར་དེ་ཡི་མཚན་ཉིད་རྣམ་པ་དགུ། །འདི་ལ་དོན་དམ་དབྱིངས་ཀྱི་གནས་
2 43



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཚུལ་དང༌། །རྣལ་འབྱོར་ཅན་ལ་ཇི་ལྟར་སྣང་ཚུལ་ལོ། །ཞེས་དང༌། དེ་ཡང་
ལམ་གྱི་འཕེལ་བར་འགྱུར་ཚུལ་སོགས། །རྣམ་འབྱོར་ཅན་ལ་ཇི་ལྟར་སྣང་ཚུལ་
ཏེ། །དེ་ ལའང་ སྐྱེ་ འཕགས་མཐོང་ ཚུལ་ སོ་ སོར་ ཡོད། །དེ་ དག་ གནས་
ཚུལ་དབང་དུ་བྱས་པ་མིན། །ཞེས་གསུངས་སོ། །དེ་ལྟར་རང་ལུགས་ཀྱི་གཞུང་
འཆད་པའི་སྐབས་རྣམས་སུ་གནས་ཚུལ་གྱི་དབང་དུ་བྱས་པ་དང་སྣང་ཚུལ་
གྱི་དབང་དུ་བྱས་པ་གཉིས་སོ་སོར་ཕྱེ་བ་གལ་ཆེའོ། །
། དྲི་བ་བཅུ་གསུམ་པ་ནི། ཟིན་བྲིས་ལས།
ཅིག་ཆར་དུ་འབྱུང་བའམ་རིམ་ཅན་ཞེས་པའི་སྐབས་ནས་བསྟན་པའི་ཀུན་འགྲོ་
ལྔ་གཙོ་སེམས་ཀྱི་འཁོར་དུ་ཅིག་ཆར་འབྱུང་བ་ཡིན་ནམ་རིམ་ཅན་ཡིན། རིམ་
ཅན་ཡིན་ན་ཀུན་འགྲོ་ལྔ་འཁོར་དུ་མེད་པའི་གཙོ་སེམས་ཡོད་པར་ཁས་ལེན་
པ་ཨེ་ཡིན་ཞེས་པའོ། །དེའི་ལན་ལ་མཚུངས་ལྡན་བཤད་པ་དང༌། ལན་
དངོས་དང་གཉིས། དང་པོ་ལ་སྤྱིར་མཚུངས་ལྡན་བཤད་པ་དང༌། མཐུན་
རྟོགས་ ཀྱི་མཚུངས་ ལྡན་བཤད་ པ་ དང༌ གཉིས། དང་པོ་ནི། ཀུན་ གཞི་
སོགས་གཙོ་སེམས་རྣམས་དང་དེའི་འཁོར་རྣམས་དང་ལྷན་གཅིག་འབྱུང་
ཚུལ་ཤེས་པ་ལ་མཚུངས་ལྡན་གྱི་དོན་ཤེས་དགོས་པས་མཚུངས་ལྡན་གྱི་
དོན་བཤད་པ་ལ། ཕུང་པོ་ལྔ་བ་ལས། སེམས་ལས་བྱུང་བའི་ཆོས་རྣམས་
གང་ཞེ་ན། ཆོས་གང་དག་སེམས་དང་མཚུངས་པར་ལྡན་པ་རྣམས་སོ། །
ཞེས་གསུངས་པ་ལྟར་གཙོ་སེམས་དང་དེའི་འཁོར་དུ་གྱུར་བའི་སེམས་ལས་
24



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
བྱུང་བ་དག་ནི་དོན་རྣམ་པ་ལྔས་ཕན་ཚུན་ལྷན་ཅིག་མི་འབྲལ་བར་གནས་
པས་མཚུངས་པར་ལྡན་པ་སྟེ། དེ་ཡང་སེམས་དང་སེམས་ལས་བྱུང་བ་རྣམས། །
རྟེན་དང་དམིགས་དང་རྣམ་བཅས་དང་། །མཚུངས་པར་ལྡན་པ་རྣམ་པ་ལྔ། །
ཞེས་པ་ལྟར་རྟེན་དང་དམིགས་པ་དང་རྣམ་པ་དང་དུས་དང་རྫས་མཚུངས་
པའོ། །དེ་ལ་རྟེན་མཚུངས་པ་ནི། གཙོ་འཁོར་གཉིས་ཀ་དབང་པོ་གཅིག་ལ་
བརྟེན་ལ། དཔེར་ན་མིག་གི་རྣམ་པར་ཤེས་པ་མིག་གི་དབང་པོ་ལ་བརྟེན་
པ་ན་དེའི་འཁོར་གྱི་ཚོར་བའང་མིག་གི་དབང་པོ་ལ་བརྟེན་པ་བཞིན་ནོ། །
དམིགས་པ་མཚུངས་པ་ནི། ཡུལ་གཅིག་ལ་དམིགས་པ་ཡིན་ལ། དེ་ཡང་
དཔེར་ན་མིག་གི་རྣམ་ཤེས་གཟུགས་ཀྱི་སྐྱེ་མཆེད་ལ་དམིགས་པ་ན་དེའི་
འཁོར་གྱི་ཚོར་བའང་གཟུགས་ལ་དམིགས་པ་ལྟ་བུའོ། །རྣམ་པ་མཚུངས་པ་
ནི། འཛིན་སྟངས་ཀྱི་གཟུང་བྱ་གཅིག་པ་སྟེ། དཔེར་ན་མིག་གི་རྣམ་ཤེས་སྔོན་
པོའི་རྣམ་པ་ཅན་དུ་སྐྱེས་པ་ན་དེའི་འཁོར་ཚོར་བའང་སྔོན་པོའི་རྣམ་པ་ཅན་
དུ་སྐྱེས་པ་ལྟ་བུའོ། །དུས་མཚུངས་པ་ནི། དུས་གཅིག་ཅར་དུ་འབྱུང་བ་མིག་གི་
རྣམ་ཤེས་ ནམ་ བྱུང་ བ་ ན་ དེའི་ འཁོར་ ཚོར་ བའང་ འབྱུང་ བ་ བཞིན་ནོ། །
རྫས་མཚུངས་པ་ནི། རིགས་འདྲ་གྲངས་མཉམ་པ་སྟེ། མིག་གི་རྣམ་ཤེས་
རྫས་གཅིག་གམ་གཅིག་སྐྱེ་བ་ལྟར་དེའི་འཁོར་ཚོར་བའང་རྫས་གཅིག་ཁོ་
ན་ཡིན་པ་ལྟར་རོ། །མཚུངས་ལྡན་ལྔ་ཀ་སྨོས་པ་ནི། དམིགས་པ་མཚུངས་
པ་ཙམ་ལས་མ་སྨོས་ན་རྣམ་ཤེས་གཞན་རང་མཚན་གྱི་རྣམ་པ་ཅན་དང་སྤྱི་
མཚན་གྱི་རྣམ་པ་ཅན་གྱི་ཡིད་ཤེས་ཀྱང་མཚུངས་ལྡན་དུ་ཐལ་བར་འགྱུར་
2 4 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བས་རྣམ་པ་མཚུངས་པའང་སྨོས་ལ། དེ་གཉིས་ལས་གཞན་མ་སྨོས་ན་གང་
ཟག་གཉིས་ཀྱིས་ཟླ་བ་ལ་ལྟ་བའི་མིག་ཤེས་གཉིས་ཀྱང་མཚུངས་ལྡན་དུ་
ཐལ་བར་འགྱུར་བས་རྟེན་མཚུངས་པའང་སྨོས་ཤིང་། དེ་གསུམ་ལས་གཞན་
མ་སྨོས་ན་མིག་ཤེས་དོན་མཐུན་སྔ་ཕྱི་གཉིས་ཀྱང་མཚུངས་ལྡན་དུ་ཐལ་བར་
འགྱུར་བས་དུས་མཚུངས་པའང་སྨོས་ལ། དེ་བཞི་ལས་གཞན་མ་སྨོས་ན་ཁྲ་
བོ་འཛིན་པའི་མིག་གི་རྣམ་ཤེས་རྫས་དུ་མར་འདོད་པའི་ལོག་རྟོག་འབྱུང་
བས་དེ་སེལ་བ་ལ་རྫས་མཚུངས་པའང་སྨོས་སོ། དབུས་མཐའི་འགྲེལ་བཤད་
ལས། དེ་དག་ཀྱང་གནས་དང་དམིགས་པ་དང་དུས་དང་རྫས་མཚུངས་པ་
ཉིད་ཀྱིས་མཚུངས་པར་ལྡན་པ་ཡིན་གྱི། རྣམ་པར་ཤེས་པ་དང་ཁྱད་མེད་
དུ་ཐལ་བར་འགྱུར་བས་རྣམ་པ་མཚུངས་པ་ནི་མ་ཡིན་ནོ། །ཞེས་པའི་ལུང་
དོན་ནམ་རྣམ་པ་མཚུངས་པའི་དོན་ས་བཟང་གི་ཀུན་བཏུས་འགྲེལ་བར་
གཞན་ ལུགས་ ལྔ་བཀོད་ནས། རང་ ལུགས་ ནི། སེམས་ དང༌ སེམས་ བྱུང་
གཉིས་ཀས་གཟུགས་ལ་སོགས་པའི་རྣམ་པ་མཐུན་པར་འཛིན་པས་རྣམ་པ་
མཚུངས་པར་བཞག་ཅིང་། གཟུགས་སོགས་ཀྱི་ངོ་བོའི་རྣམ་པ་མི་འདྲ་བར་
འཛིན་པས། མི་མཚུངས་པའི་ཁྱད་པར་ཡང་རྣམ་པར་འཇོག་གོ །གཉིས་པ་
མཐུན་རྟོགས་ཀྱི་མཚུངས་ལྡན་བཤད་པ་ནི། མངོན་པ་ཀུན་བཏུས་རྩ་བར།
མཐུན་པར་རྟོགས་པས་མཚུངས་པར་ལྡན་པ་གང་ཞེ་ན། སེམས་དང་སེམས་
ལས་བྱུང་བའི་ཆོས་རྣམས་དམིགས་པ་གཅིག་ལ་མཐུན་པར་རྟོགས་པའོ། །
མཐུན་པར་རྟོགས་པས་མཚུངས་པར་ལྡན་པ་དེ་ཡང་། གཞན་གྱི་དངོས་
2 4 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
པོ་དང་ཡིན་གྱི་བདག་གི་དངོས་པོས་ནི་མ་ཡིན་ནོ། །མཐུན་པ་གཉིས་ཡིན་
གྱི་མི་མཐུན་པ་གཉིས་ནི་མ་ཡིན་ནོ། །དུས་འདྲ་བ་གཉིས་ཡིན་གྱི་དུས་མི་
འདྲ་བ་གཉིས་ནི་མ་ཡིན་ནོ། །མཐུན་པའི་ཁམས་དང༌། ས་པ་གཉིས་ཡིན་
གྱི་མི་མཐུན་པའི་ཁམས་དང༌། ས་པ་གཉིས་ནི་མ་ཡིན་ནོ། །མཚུངས་པར་
ལྡན་པ་ཀུན་ཏུ་འགྲོ་བ་ནི་འདི་ལྟ་སྟེ། ཚོར་བ་དང་འདུ་ཤེས་དང༌། སེམས་
པ་དང་ རེག་པ་དང༌། ཡིད་ལ་བྱེད་པ་དང་རྣམ་པར་ཤེས་པ་རྣམས་སོ། །
ཞེས་གསུངས་པ་ལྟར་མཐུན་པར་རྟོགས་པས་མཚུངས་པར་ལྡན་པ་ཡང་།
གཙོ་བོར་གྱུར་བའི་སེམས་དེ་ཉིད་འཁོར་སེམས་བྱུང་ཚོར་བ་ལ་སོགས་པ་
གཞན་གྱི་དངོས་པོ་དང་མཚུངས་པར་ལྡན་པ་ཡིན་གྱི། སེམས་ཉིད་སེམས་
དང་མཚུངས་ལྡན་དང༌། ཚོར་བ་ཉིད་ཚོར་བ་དང་མཚུངས་ལྡན་མི་རུང་བས་
བདག་གི་དངོས་པོ་དང་ནི་མཚུངས་པར་ལྡན་པ་མ་ཡིན་ཏེ། དེས་ནི་སེམས་
དང་སེམས་བྱུང་ཐ་དད་དུ་བསྟན་ཞིང་། རྫས་རིགས་འདྲ་གྲངས་མཉམ་པས་
ན་རྫས་མཚུངས་པ་ཡང་ཡིན་ནོ། །དེ་བཞིན་དུ་དགེ་བའི་སེམས་དང་སེམས་
བྱུང་ལྟ་བུ་དམིགས་རྣམ་དང་ངོ་བོ་མཐུན་པ་གཉིས་མཚུངས་པར་ལྡན་པ་ཡིན་
གྱི། འདོད་ཆགས་དང་ཞེ་སྡང་ལྟ་བུའམ་དགེ་བ་དང་མི་དགེ་བ་ལྟ་བུ་མི་
མཐུན་པ་གཉིས་མཚུངས་པར་ལྡན་པ་ནི་མ་ཡིན་ནོ། །ད་ལྟ་བའི་སེམས་
སེམས་བྱུང་ལྟ་བུ་དུས་མཉམ་ཞིང་འདྲ་བ་གཉིས་མཚུངས་པར་ལྡན་པ་ཡིན་
གྱི། འདས་པ་དང་མ་འོངས་པ་ལྟ་བུ་དུས་མི་འདྲ་བ་གཉིས་མཚུངས་པར་
ལྡན་པ་ནི་མ་ཡིན་ནོ། །འདོད་པའི་སེམས་སེམས་བྱུང་ལྟ་བུ་མཐུན་པའི་
2 4 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཁམས་དང་ས་བ་གཉིས་མཚུངས་པར་ལྡན་པ་ཡིན་གྱི། འདོད་ཁམས་དང་
གཟུགས་ཁམས་སམ། བསམ་གཏན་དང་པོ་དང་གཉིས་པ་ལྟ་བུ་མི་མཐུན་
པའི་ཁམས་དང་ས་བ་གཉིས་ནི་མཚུངས་པར་ལྡན་པ་མ་ཡིན་ནོ། །
གཉིས་པ་དངོས་ཀྱི་ལན་ནི། ཀུན་གཞི་རྣམ་ཤེས་ཀྱི་འཁོར་དུ་ཀུན་འགྲོ་ལྔ་
ནི་ཅིག་ཆར་དུ་འབྱུང་བར་སེམས་ཏེ། ས་བཟང་གི་ཀུན་བཏུས་འགྲེལ་བ་
ལས། ཁམས་དང་ས་དང་གནས་སྐབས་ཐམས་ཅད་དུ་འདི་དག་ལས་གང་
རུང་གཅིག་ཡོད་པར་ཐམས་ཅད་འགྲོ་ཞིང་མེད་ན་ཐམས་ཅད་མེད་པའི་ཕྱིར་
རོ། །ཞེས་ཀུན་འགྲོ་ལྔ་གཅིག་ཡོད་ན་ཐམས་ཅད་ཡོད་པ་དང་གཅིག་མེད་
ན་ལྔ་པོ་མེད་པར་གསུངས་པ་དང༌། དུས་མཚུངས་པ་ནི། དུས་ཅིག་ཅར་
དུ་འབྱུང་བ། ཞེས་དུས་ཅིག་ཆར་ཡིན་པར་ གསུངས་པ་དང༌། གཙོ་བོར་
གྱུར་བའི་སེམས་དང་དེའི་འཁོར་དུ་གྱུར་བའི་སེམས་ལས་བྱུང་བ་དག་ནི་
དོན་རྣམ་པ་ལྔས་ཕན་ཚུན་ལྷན་ཅིག་མི་འབྲལ་བར་གནས་པས་མཚུངས་
པར་ལྡན་པ། ཞེས་ཕན་ཚུན་མི་འབྲལ་བར་གསུངས་སོ། །འོ་ན་ཐེག་མཆོག་
དབུ་མའི་ཟིན་བྲིས་ལས། ལྔ་པོ་དེ་རྣམས་བྱ་རྫོགས་ཀྱི་སྐད་ཅིག་མ་རེ་རེའི་
ནང་དུ་ཅིག་ཆར་དུ་འབྱུང་བའམ་རིམ་ཅན་གང་རུང་དུ་འབྱུང་བའི་ཚུལ་གྱི་
ཚང་བ་རེ་ངེས་པར་འབྱུང་ལ། ཞེས་པ་དང༌། ཉོན་ཡིད་ཀྱི་འཁོར་དུ་སྤྱོད་
པ་ཡིན་པས་ན་འཁོར་དགུ་དང་ལྡན་པ་ཡིན་ཞིང་བྱ་བ་རྫོགས་པའི་དུས་རེ་
རེ་ལ་དགུ་པོ་ཅིག་ཆར་འབྱུང་བའམ་རིམ་ཅན་དུ་འབྱུང་བའི་ཚུལ་གྱིས་ཚང་
བར་བྱུང་བ་ནི་གོང་དུ་ཀུན་གཞིའི་སྐབས་དང་འདྲའོ། །ཞེས་རིམ་ཅན་ཞེས་
2 4 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
པའི་དགོངས་པ་དང༌། དེ་ལས། དེ་དག་གི་གོ་རིམ་ཡང་ཐོག་མར་བདག་ཏུ་
རྨོངས་པ་འབྱུང་བ་ཡིན་ཏེ། ཞེས་ སོགས་ གསུངས་ པའི་ དགོངས་ པ་ནི། རེ་
ཞིག་འདི་ལྟ་སྟེ། དཔེར་ན་དེ་དག་ཕན་ཚུན་རྒྱུ་འབྲས་ཡིན་ཡང་དུས་མཉམ་པ་
རུང་བ་དང་རེག་པའི་རྒྱུ་བྱས་པ་ལས་ཚོར་བ་བྱུང་བ་ལ་རིམ་དང་ཅིག་ཆར་དུ་
བྱུང་བ་གཉིས་ཡོད་པ་ལ་དགོངས་ནས་གསུངས་པ་འདྲ་སྟེ། ས་བཟང་གི་
མངོན་པ་ཀུན་བཏུས་ཀྱི་འགྲེལ་བ་ལས། རང་ལུགས་ནི། དཔེར་ན་ཚོགས་
པ་ཚར་གཅིག་ལས་སྐྱེས་པའི་རོ་གཟུགས་རྒྱུ་འབྲས་ཀྱང་ཡིན་ལ་དུས་མཉམ་
པའང་མི་འགལ་བ་བཞིན་དུ། གཙོ་འཁོར་དུ་གྱུར་བའི་སེམས་སེམས་བྱུང་
ཡང་ཕན་ཚུན་སྐད་ཅིག་སྔ་མ་དག་གི་རྒྱུ་ལས་འབྱུང་བས་རྒྱུ་འབྲས་ཀྱང་ཡིན་ལ།
ལྷན་ གཅིག་ མི་འབྲལ་བར་འབྱུང་བས་ དུས་མཚུངས་ པའང་ ཡིན་ཏེ། མདོ་
ལས། ཡིད་ལ་བྱེད་ པ་ ཉེ་བར་ གནས་ པར་གྱུར་ན་མིག་གི་རྣམ་པར་ཤེས་
པ་འབྱུང་ངོ༌། །ཞེས་དང༌། རེག་ པ་ ལས་ ཚོར་ བ་ ལ་ སོགས་པ་འབྱུང་བར་
གསུངས་པས་རྒྱུ་འབྲས་སུ་ཡང་བསྟན་ཅིང་། འདི་ཉིད་ལས། མཐུན་པར་
རྟོགས་པས་མཚུངས་པར་ལྡན་པ་དེ་ཡང་། དུས་འདྲ་བ་གཉིས་ཡིན་གྱི། དུས་
མི་འདྲ་བ་གཉིས་ནི་མ་ཡིན་ནོ། །ཞེས་དུས་མཉམ་དུའང་བསྟན་པའི་ཕྱིར་
རོ། །ཞེས་དང་ ། ས་ བཟང་ གི་ ཀུན་ བཏུས་ འགྲེལ་ བ་ ལས། ཚོར་ བ་
ནི་ཀུན་འགྲོ་ཡིན་པས་དེ་དང་བྲལ་བའི་སེམས་མི་སྲིད་ཅིང་། ཞེས་གསུངས་
སོ། །དེ་ ལྟ་ མ་ ཡིན་ ན་ སུམ་ཅུ་ པ་ ལས། རྟག་ཏུ་ རེག་ དང༌ ཡིད་ བྱེད་པ། །
རིག་དང་འདུ་ཤེས་སེམས་པར་ལྡན། །ཞེས་དང༌། ཉོན་མོངས་བཞི་དང་
2 4 9



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
རྟག་ཏུ་འགྲོགས། །ཞེས་དང༌། ཐེག་མཆོག་དབུ་མའི་ཟིན་བྲིས་ལས། དེས་
ན་དུས་རྟག་ཏུ་ཀུན་གཞིའི་འཁོར་དུ་བྱུང་བ་ནི། རེག་པ་དང་། ཞེས་པ་ནས།
ཀུན་འགྲོ་ལྔ་པོ་སྟེ། དེ་རྣམས་ལྡན་ནོ། །ཞེས་གསུངས་པ་དང༌། བློ་བརྟན་
གྱི་སུམ་ཅུ་པའི་འགྲེལ་བཤད་ལས། རྟག་ཏུ་ཞེས་བྱ་བ་ནི་དུས་ཐམས་ཅད་དུ་
སྟེ། ཇི་སྲིད་དུ་དེ་ཡོད་པ་དེ་སྲིད་དུ་དེ་དག་དང་མཚུངས་པར་ལྡན་ནོ། །ཞེས་
ཀུན་གཞི་སོགས་ཀྱི་འཁོར་དུ་དུས་རྟག་ཏུ་ཀུན་འགྲོ་སོགས་ཡོད་པར་གསུངས་
པ་དང་འགལ་བར་འགྱུར་རོ། །ཡང་འཇམ་པའི་དབྱངས་དངོས་ཐུབ་བསྟན་
དགེ་ལེགས་རྒྱ་མཚོའི་བསྡུས་གྲྭའི་སྤྱི་དོན་རིན་ཆེན་སྒྲོན་མེ་ལས། མཚུངས་
ལྡན་གྱི་སེམས་སེམས་བྱུང་རྣམས་སྐྱེ་འགགས་གནས་གསུམ་ཅི་རིགས་པ་
དུས་མཉམ་ཡིན་པའི་ཕྱིར། ཁྱབ་སྟེ། དེ་དེའི་དོན་ཡིན་པའི་ཕྱིར། མ་ཁྱབ་
མཚམས་ཀྱི་རྟགས་གྲུབ་སྟེ། རེག་པའི་རྒྱུ་ལས་ཚོར་བ་འབྱུང་བ་ལྟ་བུ་སྐྱེ་བ་
དུས་མི་མཉམ་ཡང་གནས་པ་དང་འགགས་པ་དུས་མཉམ། ཞེས་པ་དང༌།
དེ་ ལས། སེམས་ ཀུན་ གྱི་ འཁོར་ དུ་ ཀུན་འགྲོ་ལྔ་ ངེས་ པར་ ཚང་ དགོས་
ཏེ། དེ་ལྔ་པོ་གང་མ་ཚང་ན་སེམས་ཀྱིས་ཡུལ་ལ་ལོངས་སྤྱོད་པ་མི་རྫོགས་
པའི་ཕྱིར། ཞེས་གསུངས་པ་གཉིས་ཀྱི་ཚིག་ཟིན་ལ་དཔྱད་པར་བྱའོ། །
༈ དྲི་བ་བཅུ་བཞི་པ་ནི། ཐེག་མཆོག་དབུ་མའི་ཟིན་བྲིས་ལས།
གོང་དུ་ཀུན་གཞིའི་རྣམ་ཤེས་དེ་རང་ཉིད་གྲོལ་བ་ཙམ་ཐོབ་པ་ལ་འདི་ངེས་པར་
ཤེས་དགོས་བ་མ་ཡིན་པས་མ་བསྟན་པ་ཡིན་ནོ། །ཞེས་དང༌། འོག་ནས་
2 5 0



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཐེག་པ་ཆུང་ངུའི་མདོ་སྡེ་འགའ་ཞིག་ལས་ཀྱང་ཀུན་གཞི་བསྟན་ཏེ། ཞེས་པའི་
དོན་ཇི་ལྟར་བཀྲལ་དགོས་ཞེས་པའོ། །དེའི་ལན་ནི། དེ་ཡང་ཐེག་པ་ཆེན་
པོའི་ཆོས་མངོན་པའི་མདོ་ལས། ཆོས་ཀུན་ས་བོན་ཐམས་ཅད་པའི། །རྣམ་
པར་ཤེས་པ་ཀུན་གཞི་སྟེ། །དེ་བས་ཀུན་གཞི་རྣམ་ཤེས་དེ། །དམ་པ་དག་
ལ་ངས་བཤད་དོ། །ཞེས་པའི་ཚིག་དོན་ནི། ཐེག་མཆོག་དབུ་མའི་ཟིན་བྲིས་
ལས། ཀུན་གཞི་ནི་འདུས་བྱས་ཀྱི་ཆོས་ཀུན་གྱི་ས་བོན་ཐམས་ཅད་ཡོངས་
སུ་འཛིན་པས་ན་ཀུན་གཞི་ས་བོན་གྱི་ཆ་མཉམ་པ་ཡིན་ཞིང་། རྣམ་པར་ཤེས་
པ་ཀུན་གཞི་སྟེ། ཞེས་པའམ། ཡང་འགའ་ཞིག་ལས་རྣམ་པར་སྨིན་པ་ཀུན་
གཞི་ཞེས་གསུངས་པའང་ཡོད་དེ། ཇི་ལྟར་ན་ཡང་ས་བོན་ཡོངས་སུ་སྨིན་པར་
གྱུར་བའི་རྣམ་ཤེས་གང་ཡིན་པ་དེ་ལ་ནི་ཀུན་གཞི་རྣམ་སྨིན་ གྱི་ཆ་ ཡིན་
ཞེས་འཇོག་པས། ས་བོན་དང་རྣམ་པར་སྨིན་གྱི་ཆ་སོ་སོར་གསུངས་པ་ཡིན་
ལ། དེ་ནས་དེ་གཉིས་ ཀྱི་དབྱེ་བ་སོ་སོར་མ་མཛད་པར་གཅིག་ཏུ་སྡོམ་པ་
ལ། དེ་བས་ཀུན་གཞི་རྣམ་ཤེས་ཏེ། ། ཞེས་སྤྱིར་ཀུན་གཞི་ཙམ་དུ་གསུངས་
པ་ཡིན་ནོ། །དེ་ལྟ་བུའི་ཀུན་གཞི་དེ་ནི་དམ་པ་བྱང་ཆུབ་སེམས་དཔའ་རྣམས་
ལ་ངས་བཤད་དོ། །ཞེས་བྱང་ཆུབ་སེམས་དཔའི་གདུལ་བྱ་རྣམས་ལ་གཙོ་བོར་
གསུངས་པ་ཡིན་ལ། ཉན་ཐོས་རྣམས་ལ་གཙོ་བོར་མི་གསུངས་པའི་རྒྱུ་མཚན་
ནི། རང་ ཉིད་ གྲོལ་ བ་ ཁོ་ ན་ དོན་ དུ་ གཉེར་གྱི་ སེམས་ ཅན་ གྱི་ དོན་ གཙོ་
བོར་མི་སྤྱོད་ལ། དེའི་རྒྱུ་མཚན་གྱིས་ཤེས་བྱ་མཐའ་དག་ཡོངས་སུ་ཤེས་
དགོས་པའང་མ་ཡིན་ཞིང་། རང་ཉིད་གྲོལ་བ་ཙམ་ཐོབ་པ་ལ་འདི་ངེས་པར་
2 5 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཤེས་དགོས་པའང་མ་ཡིན་པས་མ་བསྟན་པ་ཡིན་ནོ། །བྱང་ཆུབ་སེམས་
དཔའ་རྣམས་ལ་བསྟན་དགོས་པའི་རྒྱུ་མཚན་ནི། བྱང་ཆུབ་སེམས་དཔའ་
རྣམས་ཐམས་ཅད་མཁྱེན་པ་ཐོབ་པར་བྱ་དགོས་པ་ཡིན་ལ། དེ་ལ་ཤེས་བྱ་
ཐམས་ཅད་ཤེས་དགོས་པ་ཡིན་པས། ཤེས་བྱ་ཐམས་ཅད་ལ་བསླབ་པར་བྱེད་
དགོས་ཏེ། རྒྱལ་སྲས་རྣམས་ཀྱིས་མི་སློབ་པའི། །དངོས་དེ་གང་ན་ཡོད་མ་
ཡིན། །ཞེས་གསུངས་པ་ལྟར་རོ། །ཞེས་རང་ལུགས་ལ་ཀུན་གཞི་གསུང་ཡུལ་
གྱི་གདུལ་བྱ་གཙོ་བོ་ཐེག་ཆེན་ལས་ཉན་རང་ལ་གཙོ་བོར་མ་བསྟན་པ་ཡིན་
ནོ། །དེ་ཡང་ཉན་ཐོས་རིགས་ངེས་ལ་གང་ཟག་གི་བདག་མེད་ཙམ་ལས་
ཀུན་གཞིའི་རྣམ་པར་ཤེས་པ་འདི་བསྟན་ན་དེ་ལ་འཁྲུལ་གཞི་བྱས་ཏེ་བདག་
ཏུ་འཛིན་པར་འགྱུར་བའི་གནས་ཡོད་དེ། དགོངས་འགྲེལ་ལས། ལེན་པའི་
རྣམ་པར་ཤེས་པ་ཟབ་ཅིང་ ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་
འབབ། །བདག་ཏུ་རྟོག་པར་གྱུར་ན་མི་རུང་ཞེས། །འདི་ནི་བྱིས་པ་རྣམས་ལ་
ངས་ མ་ བསྟན། །ཞེས་ དང༌ ། ཐེག་ མཆོག་ དབུ་ མའི་ ཟིན་ བྲིས་ ལས། ཀུན་
གཞི་དེ་ནི་ཐོག་མ་མེད་པའི་དུས་ནས་ཡོད་པ་དང༌། ལུས་འདོར་ལེན་གནས་
གསུམ་གྱི་ བྱེད་པ་པོར་གྱུར་པ་སོགས་ བློ་གྲོས་ཤིན་ཏུ་ བླུན་ པོའི་ བྱིས་པ་
འགའ་ཞིག་ལ། གང་ཟག་གི་བདག་ཏུ་འཁྲུལ་པ་སྐྱེ་སྲིད་པས། དེ་ལྟར་མི་རུང་
བར་དགོངས་ནས། ཐེག་པ་ཆེན་པོའི་སྐལ་བ་དང་མི་ལྡན་ཞིང་ཉན་ཐོས་
སུ་རིགས་ངེས་པ་རྣམས་ལ་འདི་མ་བསྟན་ནོ། །དེ་ཡང་ཉན་ཐོས་ཀྱི་གདུལ་
བྱ་ལ་སོགས་པ་རྣམས་ལ་ནི་གང་ཟག་གི་བདག་མེད་པའི་ཆོས་ཁོ་ན་སྟོན་
2 5 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
དགོས་ཀྱི་འདི་ལྟ་བུ་བསྟན་ན་དེ་ལ་འཁྲུལ་གཞི་བྱས་ཏེ། གང་ཟག་གི་བདག་
འཛིན་སྐྱེ་སྲིད་པས་སོ། །ཞེས་གསུངས་པའི་ཕྱིར་རོ། ། འོ་ན་ཐེག་པ་ཆུང་ངུ་
ལུང་གཅིག་ལས་འཕྲོས་པ་ལས། སྐྱེས་བུ་ཀུན་གཞི་ལ་ཀུན་ཏུ་དགའ་བ། ཀུན་
གཞི་ལ་དགའ་བ། ཀུན་གཞི་ལ་དགའ་བ་ལས་ཡང་དག་པར་བྱུང་བ། ཀུན་
གཞི་ལ་མངོན་པར་དགའ་བ་ཅན་རྣམས་ལ། ཀུན་གཞི་སྤང་བར་བྱ་བའི་ཕྱིར་
ཆོས་ བསྟན་ན། ཉན་འདོད་ལ་རྣ་བ་གཏོད་དེ། ཀུན་ཤེས་ པར་ བྱེད་པས་
སེམས་ཉེ་བར་འཇོག་ཅིང་། ཆོས་ཀྱི་རྗེས་སུ་མཐུན་པའི་ཆོས་བསྒྲུབས་ཏེ།
དེ་བཞིན་གཤེགས་པ་འཇིག་རྟེན་དུ་བྱོན་པ་ན་ངོ་མཚར་རྨད་དུ་བྱུང་བའི་
ཆོས་འདིའང་འཇིག་རྟེན་དུ་འབྱུང་ངོ༌། །ཞེས་ཐེག་དམན་གྱི་སྡེ་སྣོད་ལས་
ཀུན་གཞི་དངོས་སུ་བསྟན་ན་དེའི་གཙོ་བོའི་གདུལ་བྱ་ཐེག་ཆེན་པ་དང་
ཐེག་དམན་པ་གཉིས་གང་ཡིན། ཐེག་ཆེན་པ་ཡིན་ན་ཐེག་ཆེན་སྡེ་སྣོད་དུ་
འགྱུར་རམ། ཐེག་དམན་པ་ཡིན་ན་ཐེན་དམན་ལ་གཙོ་བོར་མ་བསྟན་གསུངས་
པ་དང་འགལ་བ་མ་ཡིན་ནམ་ཞེ་ན། དེའི་སྒྲས་ཟིན་ལ་ཀུན་གཞི་གསུངས་
ཀྱང་གཙོར་བསྟན་ལ་ཀུན་གཞི་མ་བསྟན་པར་ཉེར་ཕུང་སོགས་བསྟན་ཞེས་
བཤད་ཚུལ་དང༌། ཡང་དེ་འདྲའི་མདོ་དེ་ཐེག་དམན་པ་རྣམས་ལ་རང་གི་སྡེ་
སྣོད་གྲགས་ཀྱང་ཐེག་དམན་གྱི་སྡེ་སྣོད་མིན་ཞེས་བཤད་ཚུལ་སོགས་གང་
ཡིན་དཔྱད་པར་བྱའོ། །དཔྱད་ཚུལ་འདི་ལ་ཐེག་དམན་གྱི་སྡེ་སྣོད་ལས་ཆོས་ཀྱི་
བདག་མེད་དངོས་སུ་བསྟན་མ་བསྟན་ཐལ་རང་གི་རྩོད་པ་རྩོད་ལན་སོགས་
ལ་གཞིག་ནས་དཔྱད་པར་བྱའོ། །ཡང་ཐེག་དམན་གྱི་འདུས་བྱས་ཐམས་ཅད་
25 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
མི་རྟག་པ་དང་གང་ཟག་གི་བདག་མེད་རྟོགས་སམ། རྟོགས་ན་ཀུན་གཞི་
མི་རྟག་པ་དང་བདག་མེད་རྟོགས་སམ། རྟོགས་ན་ཁྱད་གཞི་མ་གྲུབ་པར་ཁྱད་
ཆོས་རྟོགས་ པ་ ཡོད་ དམ། ཡོད་ ན་ བུམ་ པ་ མི་ རྟག་ པ་ དང༌ ཀ་ བ་ མི་
རྟག་པ་གཉིས་རྟོགས་ཚུལ་ཁྱད་པར་ཇི་ལྟར་ཡིན། ཀ་བ་མི་ཤེས་པའི་གང་
ཟག་གི་ཀ་བ་མི་རྟག་པ་རྟོགས་ཚུལ་ཇི་ལྟར་ཡིན་པ་སོགས་ལ་རིགས་ལམ་
ལས་མི་འདའ་བའི་སྒོ་ནས་དཔྱད་པར་བྱའོ། ། །
༈ དྲི་བ་བཅོ་ལྔ་བ་ནི། སེམས་གསལ་གཅིག་སྐྱེས་འབྲས་བུ་
གང༌། །ཚངས་ལ་སོགས་པ་ཡིན་པ་ལྟར། །ཞེས་པའི་དོན་ཐེག་མཆོག་དབུ་
མའི་ཟིན་བྲིས་ལས། ཚེ་རབས་སྔ་མར་བསམ་གཏན་གྱི་ཏིང་ངེ་འཛིན་
ཐོབ་པ་ཕྱིར་ཉམས་པས། ཀུན་གཞིའི་སྟེང་དུ་བསམ་གཏན་གྱི་བག་ཆགས་
ཆེས་ཤིན་ཏུ་འཐུག་པར་གྱུར་བ་དེ་ཞི་གནས་ལྷག་མཐོང་གི་ཏིང་ངེ་འཛིན་
སྒོམ་པ་ལ་མ་ལྟོས་པར་བྱམས་པའི་སེམས་གཅིག་པོ་དེས་སྔར་གྱི་ས་བོན་
ཡོངས་སུ་སྨིན་པར་གྱུར་ཏེ། ཚངས་པར་སྐྱེས་པ་ཡིན་ནོ། །ཞེས་པའི་དོན་ཅི་
ལྟར་ ཡིན་ ཞེས་ པའོ། །དེའི་ལན་ནི། དེ་ནི་འདོད་པས་ སེམས་ ལས་བསམ་
གཏན་གྱི་དངོས་གཞི་མི་འབྱུང་བས་ཀུན་གཞི་མེད་ན་བག་ཆགས་ཀྱི་གནས་ནི་
མེད་ལ། བསམ་ གཏན་གྱི་དངོས་ གཞི་ཚུལ་ཇི་ ལྟར་སྐྱེ་སྟེ་སྐྱེ་ཚུལ་མེད་ལ།
དེས་ན་བག་ཆགས་འཇོག་པའི་གནས་ཀུན་གཞི་ཡོད་པས་བག་ཆགས་གསོས་
བཏབ་པའི་ཚུལ་དཔེ་དང་བཅས་ཏེ་བཤད་པ་ཡིན་ཏེ། ཐེག་མཆོག་དབུ་མ་
ལས། འདོད པའི་སེམས་ལས་བསམ་གཏན་མི་འབྱུང་བས། །འདི་མེད་ས་
2 5 4



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
བོན་གནས་མེད་ཇི་ལྟར་སྐྱེ། །འཇིག་རྟེན་འཇིག་རྟེན་འདས་ལམ་དེ་དང་
འདྲ། །ཞེས་དང༌། དེའི་ཐད་ཀྱི་ཟིན་བྲིས་ལས། དེ་ཡང་འདོད་པའི་སེམས་
ཀྱི་ཉེར་ལེན་གྱི་རྒྱུ་བྱས་ནས་བསམ་གཏན་གྱི་སེམས་དངོས་སུ་སྐྱེ་བ་ནི་མེད་
དེ་ཉེར་ལེན་རིགས་འདྲ་བ་ཞིག་དགོས་པ་ལ། འདོད་པ་དང་བསམ་གཏན་
གཉིས་རྒྱུ་འབྲས་རིགས་འདྲ་མ་ཡིན་པའི་ཕྱིར་རོ། །ཀུན་གཞི་རྣམ་པར་ཤེས་
མེད་ན་བསམ་གཏན་གྱི་བག་ཆགས་འཇོག་པའི་ས་བོན་གྱི་གནས་ཀུན་
གཞི་མེད་པས། འདོད་པའི་རྟེན་ལ་བསམ་གཏན་སྐྱེ་མི་སྲིད་པར་འགྱུར་
རོ། །དེས་ན་རང་ལུགས་ནི་ཚེ་རབས་སྔ་མ་གཞན་དང་གཞན་དག་ཏུ་བསམ་
གཏན་གྱི་བག་ཆགས་བསགས་པས་ས་བོན་གྱི་ཚུལ་གྱིས་ཀུན་གཞིའི་སྟེང་
ན་ཡོད་པ་དེ། འདོད་པའི་རྟེན་ཅན་གྱི་ཞི་གནས་ལྷག་མཐོང་གི་ཏིང་ངེ་
འཛིན་བསྒོམས་པ་ན་དེས་སྔར་གྱི་བག་ཆགས་དེ་ཡོངས་སུ་སད་དེ། དེའི་
མཐུ་ལས་བསམ་གཏན་གྱི་སེམས་སྐྱེ་བར་འགྱུར་བ་ཡིན་ནོ། །ཁྱད་པར་
དུ་ཡང་ལན་གྲངས་གཞན་ལ་མྱོང་འགྱུར་གྱི་ལས་ཀྱིས་བསམ་གཏན་བཞིར་
སྐྱེ་བ་རྣམས་ལ་ནི། ཀུན་གཞིའི་སྟེང་དུ་བག་ཆགས་འཇོག་པའི་རིམ་པ་འདི་
ངེས་དགོས་ཏེ། སེམས་ གསལ་ གཅིག་ སྐྱེས་ འབྲས་ བུ་ གང༌། །ཚངས་ལ་
སོགས་པ་ཡིན་པ་ལྟར། །ཞེས་གསུངས་པ་ནི། མ་བུ་གཉིས་ཆུས་ཁྱེར་བ་ན་
མ་ནི་བུ་ལ་བྱམས་པའི་སེམས་ཤུགས་དྲག་པོ་དང་ལྡན་ཞིང་། བུ་ཡང་མ་ལ་
བྱམས་པའི་སེམས་དང་ལྡན་བཞིན་པས་དེ་གཉིས་ཚེའི་དུས་བྱས་པ་ན།
ཚངས་པའི་འཇིག་རྟེན་དུ་སྐྱེས་པ་ལྟ་བུ་ནི་དེ་གཉིས་ཚེ་རབས་སྔ་མར་བསམ་
25 5



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
གཏན། ཞེས་པ་ནས། ཚངས་པར་སྐྱེས་པ་བཞིན་ནོ། །འཇིག་རྟེན་དང་འཇིག་
རྟེན་ལས་འདས་པའི་ལམ་གྱི་ཚུལ་ཡང་དེ་དང་འདྲ་བ་ཡིན་ཏེ། ཞེས་དང༌།
ས་བཟང་གི་སྤྱོད་འཇུག་གི་རྣམ་བཤད་གཞུང་དོན་རབ་གསལ་ལས། བརྩོན་
འགྲུས་སེམས་གཙོ་བས་འགྲུབ་ཚུལ་ནི། དཔེར་ན་མྱ་ངན་ལས་འདས་པའི་
མདོར། བུད་མེད་གཅིག་གི་བུ་ཆུས་ཁྱེར་བ་ལ་བྱམས་པའི་སེམས་གསལ་
བོ་གཅིག་བསྐྱེད་ནས་གདོན་པའི་ཕྱིར་སྤྲོ་བས་ཞུགས་པ་ལས་ཤི་འཕོས་པ་
དང་དེས་འབྲས་བུ་ཡང་། གང་ཚངས་པའི་འཇིག་རྟེན་དུ་སྐྱེས་པར་གསུངས་པ་
ལ་སོགས་པ་ཡིན་པ་ལྟར་སེམས་མི་གསལ་ན་ལུས་ངག་དང་བཅས་པའི་
འབད་རྩོལ་ཆེན་པོའི་ཞུགས་པའི་འབྲས་བུ་ཡང་སེམས་ཀྱི་ཀུན་ཏུ་སྤྱོད་པའམ་
འཇུག་པ་ཞན་པས་སེམས་ གསལ་བ་དེ་ལྟ་བུར་ཐོབ་པ་མིན་པའི་ཕྱིར་
བརྩོན་འགྲུས་ཀྱང་དགེ་བ་ལ་སྤྲོ་པའི་སེམས་གསལ་བ་ལས་འགྲུབ་པ་ཉིད་
དོ། །ཞེས་སོགས་གསུངས་སོ། །འདོད་པའི་སེམས་ཀྱི་ཉེར་ལེན་བྱས་ནས་
བསམ་གཏན་གྱི་དངོས་གཞི་སྐྱེ་བ་མེད་པ་ནི། ཐེག་མཆོག་དབུ་མའི་གསུང་
ཟིན་ལྟར་བཤད་ཁུལ་བྱས་པ་ཡིན་ནོ། །སྤྱིར་འདོད་སེམས་གྱུར་བའི་ཐོས་
བསམ་སྒོམ་བྱུང་དུ་གྱུར་བ་ཡོད་ན་སྒོམ་བྱུང་དུ་གྱུར་བའི་རྟོག་པ་ལ་ཁམས་
གོང་མའི་སས་བསྡུས་ཀྱིས་ཁྱབ་དགོས་པ་སོགས་ཡིན་མིན་གྱི་སྒོ་ནས་
དཔྱད་པར་བྱའོ། །དེ་ལ་ཐམས་ཅད་མཁྱེན་པ་ཏཱ་ར་ནཱ་ཐས་འདི་ལྟར་གསུངས་
སྟེ། ལྷན་ཐབས་འོད་བརྒྱ་འབར་བ་ལས། ད་ནི་འཕྲོས་དོན་གལ་ཆེ་ལ་ཉེ་བར་
མཁོ་བ་ཅུང་ཟད་བཤད་ན། གཞན་ཡང་རིན་ཆེན་འཕྲེང་བ་ལས། རྫིའུ་བཙོས་
2 5 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
གསུམ་བརྒྱའི་ཁ་ཟས་དག །ཉིན་རེ་དུས་སུ་སྦྱིན་པ་བས། །བྱམས་པ་ཡུད་
ཙམ་ཐེངས་ གཅིག་ གི །བསོད་ནམས་དག་ནི་ཆར་མི་ཕོད། །ལྷ་ མི་ བྱམས་
པར་ འགྱུར་ བ་ དང༌། །དེ་ དག་ ཀྱང་ནི་ སྲུང་ བ་ དང༌། །ཡིད་བདེ་ བ་ དང་
བདེ་མང་དང༌། །དུག་དང་མཚོན་གྱི་གནོད་མེད་དང༌། །འཐབ་པ་མེད་པར་
དོན་འཐོབ་དང་། །ཚངས་པའི་འཇིག་རྟེན་སྐྱེ་འགྱུར་ཏེ། །གལ་ཏེ་གྲོལ་བར་མ་
གྱུར་ཅིང༌། །བྱམས་ཆོས་ཡོན་ཏན་བརྒྱད་ཐོབ་པོ། །ཞེས་ བྱམས་པའི་ ཕན་
ཡོན་བརྒྱད་བཤད་པ་ནི། སྙིང་རྗེ་སོགས་གཞན་གསུམ་པོའི་ཡང་ཕན་ཡོན་
ཡིན་ཞིང་། དེ་བཞིན་དུ་བཤེས་སྤྲིང་ལས། བྱམས་དང་སྙིང་རྗེ་བདག་དང་
དགའ་བ་དང༌། །བཏང་སྙོམས་རྟག་ཏུ་ཡང་དག་གོམས་མཛོད་ཅིག །གོང་
མ་བརྙེས་པར་མ་གྱུར་དེ་ལྟ་ནའང༌། །ཚངས་པའི་འཇིག་རྟེན་བདེ་བ་ཐོབ་
པར་འགྱུར། །ཞེས་གསུངས་པ་ལྟར་ཚད་མེད་བཞི་རབ་ཏུ་གོམས་པར་བྱས་
པས། ཚངས་པའི་འཇིག་རྟེན་བསམ་གཏན་དང་པོར་སྐྱེ་བ་ཡང་ཡང་གསུངས་
ཤིང༌། དེ་ཉིད་ཀྱི་ཕྱིར་ཚངས་པའི་གནས་པ་བཞི་ཞེས་གསུང་རབ་ཀུན་ཏུ་
གྲགས་སོ། །འདིར་མཐའ་ཅུང་ཟད་ དཔྱད་ན། བྱམས་ སོགས་བསྒོམ་པ་
ཙམ་གྱིས་འདོད་པ་ལ་ཆགས་བྲལ་མི་ནུས་པས། ཚངས་བར་སྐྱེ་བ་མི་འཐད་
གཞུང་རྣམས་ལས་དེ་སྐྱེ་བར་གསུངས་བ་ནི་བསམ་གཏན་དང་པོའི་ཉེར་
བསྡོགས་ཞི་རགས་ཀྱི་རྣམ་པ་ཅན་གྱིས་འདོད་པ་ལ་ཆགས་བྲལ་བྱས་པའི་
འོག་ཏུ་ཉེར་བསྡོགས་ཉིད་ལ་བརྟེན་པའམ་བསམ་གཏན་དངོས་གཞི་བསྒྲུབས་
སྟེ་དེ་ལ་བརྟེན་ནས་ཚད་མེད་བཞི་བསྒོམས་པས་འབྲས་བུ་ཚངས་པར་སྐྱེ་
2 5 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ། །
བའོ་སྙམ་ན། དེ་འདྲ་གཞུང་གི་དགོངས་པ་མ་ཡིན་ཏེ། ཚད་མེད་བཞི་མེད་
ཀྱང་ཉེར་བསྡོགས་རྫོགས་པར་ཐོབ་ལ་མ་ཉམས་པར་ཡོད་ན་ཚངས་པར་སྐྱེ་
ངེས་པས་ཕྱིར། ཚད་མེད་བཞི་སྨོས་པ་དོན་མེད་པར་འགྱུར་བའི་ཕྱིར་རོ། །
དེས་ན་འདོད་ཉོན་མ་སྤངས་བསམ་གཏན་དང་པོའི་ཏིང་ངེ་འཛིན་རྒྱུད་ལ་མ་
སྐྱེས་པར་ཚངས་གནས་སུ་སྐྱེ་བ་མིན་ཡང༌། འདོད་པའི་ཏིང་ངེ་འཛིན་ལ་
བརྟེན་ནས་ཚད་མེད་བཞི་བསྒོམས་པས་འདོད་ཉོན་སྲབས་ཏེ། ཚད་མེད་
བཞི་པོ་ཉིད་ཉེར་བསྡོགས་སུ་འགྱུར་ཏེ་དེ་ལས་དངོས་གཞི་སྐྱེ་ལ། འབྲས་
བུ་རྒྱུའི་ རྗེས་སུ་འཇུག་པ་ཉིད་ཀྱི་ཕྱིར། དངོས་གཞི་ཡང་ཚད་མེད་དང་
མཚུངས་པར་ལྡན་པ་ཁོ་ན་འབྱུང་ངོ་། །བྱམས་སོགས་གསུམ་གྱིས་ཁོང་ཁྲོ་
དང་བཏང་སྙོམས་ཀྱིས་འདོད་པའི་འདོད་ཆགས་སྤངས་པས་གཙོ་བོ་བཅོམ་
པ་ན། འཁོར་བྲོས་པ་ལྟར་འདོད་ཉོན་གཞན་རྣམས་ཤུགས་ལ་སྤངས་ཏེ།
འདོད་པ་ལ་ཆགས་བྲལ་དུ་འགྱུར་བ་ཡིན་པས་འཇིག་རྟེན་པའི་ལམ་གྱིས་
ཆགས་བྲལ་བྱེད་ཕྱིན་ཞི་རགས་ཀྱི་རྣམ་པ་ཅན་ཁོ་ན་བསྒོམ་དགོས་ཀྱི་གཞན་
མེད་དུ་སྙམ་དུ་སེམས་པ་ནི། ཕྱོགས་གཅིག་ལས་གཞན་མ་རྟོགས་མི་
མཐོང་བའོ། །དེས་ན་གང་གི་འཕགས་དང་ལྷ་དང་ཚངས་པ་ཡི། །གནས་
དང་དཔེ་མེད་རྒྱ་ཆེན་རྟག་ཏུ་གནས། །ཅེས་འཕགས་པའི་གནས་པ། ལྷའི་
གནས་པ། ཚངས་པའི་གནས་པ། ཞེས་རྣམ་གྲངས་མི་འདྲ་བ་གསུམ་དུ་
གསུངས་པའང༌། ལྷའི་གནས་པ་ལ་མི་བརྟེན་པའི་ཚངས་པའི་གནས་པ་ཞིག་
ཡོད་པའི་དབང་གིས་ཡིན་ཏེ། གཞན་དུ་ན། ལྷའི་གནས་པ་ལས་ཚངས་པའི་
2 58



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
གནས་པ་གཞན་དུ་མེད་པར་ཐལ་བས། གསུམ་གྱི་རྣམ་བཞག་ཉམས་པར་
འགྱུར་རོ། །དེས་ན་མངོན་པ་ལས་ཞི་རགས་ཀྱི་དམིགས་རྣམ་ཅན་གཙོ་བོར་
བཤད་ཀྱང་དེར་ཁྱབ་མཐའ་འཅའ་བ་མིན་ལ། མདོ་སྡེ་རྣམས་ལས་ཚད་མེད་
བཞི་གཙོ་བོར་གསུངས་ཏེ། སེམས་སྦྱོང་བ་ལ་གལ་ཆེ་བར་དགོངས་ཏེ། དགོས་
དོན་འགྲུབ་པ་མཉམ་པོ་ལ་ཞི་རགས་ལས་འདི་བསོད་ནམས་རྒྱ་ཆེ་བའི་ཕྱིར་
རོ། ། ཞེས་ གསུངས་པ་ལྟར་ཤེས་པར་བྱའོ། །ལྷའི་གནས་པ་ལ་མི་རྟེན་
པའི་ཚངས་པའི་ཐེག་པ་ཞིག་ཡོད་པར་གསུངས་པ་དང་། ཐེག་མཆོག་དབུ་
མ་ལས། ལྷའི་ཐེག་པ་འདི་ནི་རྣམ་གྲོལ་བའི་ཐེག་པ་ཀུན་ལ་ཡང་ངེས་པར་
འགྲེལ་དགོས་སོ། །བསམ་གཏན་དང་གཟུགས་མེད་བཞི་ལ་སོགས་པའི་
ཏིང་ངེ་འཛིན་རྣམས་ནི་བགྲོད་པར་བྱེད་པ་ཚངས་པའི་ཐེག་པ་ཡིན་ལ། ཞེས་
གསུངས་པ་གཉིས་ལ་ཅུང་ཟད་ དཔྱད་རྒྱུ་སྣང་ངོ། །སྤྱིར་འཇིག་རྟེན་ གྱི་
ཁམས་འཇིག་པའི་ཚེ་ཆོས་ཉིད་ཀྱི་བསམ་གཏན་གྱི་དངོས་གཞི་ཞིག་ཐོབ་
པར་གསུངས་པ་དང་ཚུལ་འདི་ཉིད་འདྲ་མི་འདྲ་དང༌། ཀུན་གཞིའི་སྟེང་གི་
བསམ་གཏན་གྱི་ས་བོན་དེ་བྱམས་པའི་སེམས་དྲག་པོ་ཞིག་གིས་སྨིན་པར་
བྱས་ནུས་ན་བདག་མེད་རྟོགས་པའི་བློས་ནུས་པ་ཡིན་མིན་དང༌། དེ་འདྲའི་
མ་བུ་གཉིས་འཆི་ཁའི་དུས་སུ་ཁམས་གོང་མའི་སྲེད་ལེན་མངོན་དུ་གྱུར་མ་
གྱུར་དང༌། དེ་འདྲའི་བྱམས་པས་འདོད་པས་ཉོན་མོངས་ལ་ཆགས་བྲལ་
བྱས་མ་བྱས་དང༌། མཚལ་མིན་པ་བསོད་ནམས་བཟང་པོའི་ཤེར་ཕྱིན་གྱི་
ལུས་རྣམ་བཞག་གི་བསྡུས་དོན་ལས། བྱམས་པ་ཚད་མེད་པའི་མཚན་
259



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཉིད། བདག་རྐྱེན་བསམ་གཏན་ལ་བརྟེན་ནས་སེམས་ཅན་ཚད་མེད་པ་བདེ་
བ་དང༌ ཕྲད་པར་འདོད་པའི་ཏིང་ངེ་འཛིན་དང་ཤེས་རབ། ཅེས་ སོགས་
གསུངས་པ་ལྟར་བྱམས་པ་ཚད་མེད་ཀྱི་སེམས་རྟེན་བསམ་གཏན་དགོས་པ་
ཡིན་མིན་དང༌། ས་བཟང་གི་ཀུན་བཏུས་འགྲེལ་བ་ལས། དེ་ལ་མ་རིག་པ་
ལས་གཞན་པའི་ཡན་ལག་བཅུ་གཅིག་ནི་གང་སྐྱེ་བར་འགྱུར་བ་དེའི་ས་པ་
ཁོ་ནར་མཚུངས་ཏེ། ཞེས་གསུངས་པ་ལྟར་དེ་འདྲའི་མ་བུ་གཉིས་ཀྱི་ཚངས་
པ་སྐྱེ་བའི་རྟེན་འབྲེལ་ཡན་ལག་བཅུ་གཉིས་ལས་བཅུ་གཅིག་ས་མཚུངས་
ཚུལ་སོགས་ལ་དཔྱད་དགོས་སོ། །
༈ དྲི་བ་བཅུ་དྲུག་པ་ནི། ཐེག་མཆོག་དབུ་མ་ལས།
གཙོ་བོ་འདོད་པ་རྣམས་དང་མཚུངས་ཞེས་སྨྲ། །ཞེས་པའི་སྐབས་སུ་ཀུན་གཞི་
འདོད་པ་མུ་སྟེགས་ཀྱི་གཙོ་བོ་འདོད་པ་དང་མཚུངས་པར་ཐལ་བ་འཕང་བ་ལ་
རྩོད་སྤོང་ཇི་ལྟར་བྱེད་ཅེས་པའོ། །དེའི་ལན་ཕྱོགས་སྔའི་རྩོད་པ་དང་། རྩོད་
སྤོང་དང་གཉིས། དང་པོ་ནི། ཐེག་མཆོག་དབུ་མ་ལས། ཀུན་གཞི་རྣམ་ཤེས་
ཚངས་ པའམ། །གཙོ་ བོ་ འདོད་ པ་ རྣམས་ དང༌ མཚུངས་ ཞེས་ སྨྲ། །ཞེས་
དང༌། དེའི་ཐད་ཀྱི་འགྲེལ་བ་ལས། ཁ་ཅིག་རེ་མདའ་བ་སོགས་འགའ་ཞིག་
ལས། ཀུན་གཞི་རྣམ་ཤེས་ཀྱི་བག་ཆགས་ལས་སྣང་བ་ཐམས་ཅད་འབྱུང་བར་
འདོད་པ་བཞིན་མུ་སྟེགས་བྱེད་འགའ་ཞིག་གིས་ཡང་ཚངས་པས་འཇིག་རྟེན་
ཐམས་ཅད་སྤྲུལ་པར་འདོད་པས་ཀུན་གཞི་རྣམ་ཤེས་ནི་ཚངས་པ་དང་མཚུངས་
2 60



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་། །
པའམ། གྲངས་ཅན་པ་འདོད་པའི་གཙོ་བོ་ལ་སོགས་པ་རྣམས་དང་མཚུངས་
ཞེས་སྨྲས་པར་བྱེད་པ་ཡིན་ལ། ཞེས་གསུངས་པ་ལྟར་རྩོད་པའོ། །གཉིས་པ་
རྩོད་ སྤོང་ ནི། ཕྱོགས་ སྔ་ ཁྱོད་ ཀྱིས་ ཀུན་ གཞི་རྣམ་ཤེས་ འདོད་ པ་ ཚངས་
པ་དང་གཙོ་བོ་སོགས་མཚུངས་ཞེས་ཕྱོགས་ཙམ་མཚུངས་པའམ་རྣམ་པ་ཀུན་
ཏུ་མཚུངས་ཞེས་པ་ཡིན། དང་པོ་ལྟར་ན་ཀུན་གཞི་རྣམ་ཤེས་དང་ཕྱི་རོལ་
པ་དེ་དག་གིས་སྒྲོ་བཏགས་པའི་གཙོ་བོ་དབང་ཕྱུག་སོགས་ཕྱོགས་ཙམ་ནི་
མཚུངས་པར་འདོད་པ་ཡིན་ཀྱང་སྐྱོན་མེད་པ་ཡིན་ཏེ། ཐེག་མཆོག་དབུ་མ་ལས།
གཙོ་ བོ་ དབང་ཕྱུག་ བྱེད་པོ་ སེམས་འདི་ལ། །བཏགས་ ཞེས་ གསུངས་ཕྱིར་
ཕྱོགས་ མཚུངས་ འདོད་ པ་ ཡིན། །ཞེས་ དང༌ ། དེའི་ ཐད་ ཀྱི་ འགྲེལ་ བ་
ལས། དེ་ཡང་ཀུན་གཞི་དང་དེ་རྣམས་ཕྱོགས་འདྲ་ཙམ་མཚུངས་པ་ནི་ཡིན་ཏེ།
གཙོ་བོ་དང་དབང་ཕྱུག་དང་བྱེད་པ་པོ་རྣམས་ཀུན་གཞི་འདི་ལ་བརྟེན་ནས་
བཏགས་པར་ལང་ཀར་གཤེགས་པ་ལས་གསུངས་པའི་ཕྱིར་ཏེ། ཕུང་པོའི་
རྒྱུན་ དང་ གང་ ཟག་ དང༌། །དེ་བཞིན་རྐྱེན་ དང༌ སྡུག་བསྔལ་དང༌། །གཙོ་
བོ་ དབང་ ཕྱུག་ བྱེད་པོ་རྣམས། །སེམས་ ཙམ་ དུ་ ནི་ ངས་བཤད་དོ། །ཞེས་
གསུངས་པའི་ཕྱིར་རོ། །ཞེས་དང༌། ལང་ཀར་གཤེགས་པོ་ལས། གང་ཟག་
རྒྱུན་དང་ཕུང་པོ་རྣམས། །དེ་བཞིན་རྐྱེན་དང་རྡུལ་ཕྲན་དང༌། གཙོ་བོ་དབང་
ཕྱུག་བྱེད་པོ་རྣམས། །སེམས་ཙམ་ལ་ནི་རྣམ་པར་རྟོག །ཅེས་གསུངས་སོ། །
གཉིས་པ་ལྟར་ན་ཀུན་གཞི་རྣམ་ཤེས་དང་གཙོ་བོ་སོགས་རྣམ་པ་ཀུན་ནས་
འདྲ་བ་མ་ཡིན་ཏེ། དཔལ་ལྡན་ཟླ་བ་གྲགས་པས་ཀུན་གཞི་འདོད་པའི་
2 6 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཕྱོགས་སྔ་བརྗོད་པའི་སྐབས་སུ་དབུ་མ་འཇུག་པའི་རང་འགྲེལ་ལས། རྣམ་
པར་ཤེས་པ་ལས་ཐ་དད་པར་གྱུར་པའི་གཟུང་བ་ནི་ཅུང་ཟད་ཀྱང་ཡོད་པ་མ་
ཡིན་ནོ། །དཔེར་ན་དབང་ཕྱུག་ལ་སོགས་རྒྱུར་སྨྲ་བ་རྣམས། བ་ནི་བ་སྒྲ་
རྣམས་ཀྱི་རྒྱུ། །ཆུ་ཤེལ་ཆུ་རྣམས་ཀྱི་བཞིན་དང་། །བླག་ཤ་ཡལ་ག་རྣམས་
ཀྱི་ལྟར། །དེ་ནི་ལུས་ཅན་ཀུན་གྱི་རྒྱུ། །ཞེས་དབང་ཕྱུག་ལ་སོགས་པ་འགྲོ་
བའི་བྱེད་པོ་ཉིད་དུ་སྨྲ་བར་བྱེད་པ་དེ་བཞིན་དུ། ཀུན་གཞི་རྣམ་པར་ཤེས་
པ་སྨྲ་བ་རྣམས་ཀྱང་ཀུན་གཞིའི་རྣམ་པར་ཤེས་པ་དངོས་པོ་མཐའ་དག་གི་
དམིགས་པའི་ས་བོན་གྱི་བརྟེན་ཉིད་ཀྱིས་ས་བོན་ཐམས་ཅད་པ་སྨྲ་བར་
བྱེད་དོ། །གང་དབང་ཕྱུག་རྟག་ལ་ཀུན་གཞིའི་རྣམ་པར་ཤེས་པ་ནི་མི་རྟག་
གོ་ཞེས་བྱ་བ་འདི་ནི་ཁྱད་པར་རོ། །ཞེས་ཀུན་གཞི་དང་དབང་ཕྱུག་སོགས་
བྱེད་པོ་ཕྱོགས་རེ་འདྲ་བ་དང་རྣམ་པ་ཀུན་ཏུ་མི་འདྲ་བར་ཁྱད་པར་ཡོད་པར་
གསུངས་པ་དང༌། ས་བཟང་གི་ཀུན་བཏུས་ལས། ས་བོན་ཐམས་ཅད་པའི་
ཀུན་གཞིར་གྲངས་ཅན་པའི་གཙོའང་འདོད་པ་དེ་བཅད་པའི་ཕྱིར་ཡུལ་རྣམ་
པར་ རིག་པས་ན་རྣམ་པར་ཤེས་པ་ཞེས་བྱའོ། །ཞེས་དང༌། ཐེག་མཆོག་
དབུ་ མ་ ལ ས། ཀུན་ཏུ་མཚུངས་ མིན་ གཙོ་བོ་བེམ་ པོ་ རྟག །བྱེད་པོ་ ལུས་
སེམས་གཉིས་ཚོགས་འགྲོ་བ་རྟག །འདི་ནི་གསལ་རིག་མི་རྟག་བག་ཆགས་
ཅན། །རང་གི་འདོད་པས་མིན་ཕྱིར་ཁྱད་པར་ཆེ། །ཞེས་དང༌། དེའི་ཐད་ཀྱི་
ཟིན་བྲིས་ལས། ཀུན་གཞི་དང་དེ་རྣམས་ཀུན་ཏུ་མཚུངས་པ་ཡང་མ་ཡིན་ཏེ།
གྲངས་ཅན་པ་རྣམས་འདོད་པའི་གཙོ་བོ་ནི་བེམ་པོའི་དངོས་པོ་ཞིག་རྟག་
26 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
པར་འདོད་པ་ཡིན་ལ། འདི་ནི་ཤེས་པ་མི་རྟག་པ་ཡིན་པ་དང་། བྱེད་པ་པོ་
དབང་ཕྱུག་འདོད་པ་རྣམས་ཀྱིས་ལུས་སེམས་གཉིས་ཚོགས་ཀྱི་སྐྱེས་བུ་ཞིག་
རྟག་པར་འདོད་པ་ཡིན་ལ། འདིར་ནི་ཀུན་གཞིའི་བེམ་རིག་གཉིས་ཚོགས་མ་
ཡིན་པར། རིག་པ་མི་རྟག་པའི་མཚན་ཉིད་ཅན་ཡིན་པ་དང་། བྱེད་པ་པོས་
ནི་རང་གི་འདོད་པས་འཇིག་རྟེན་འདི་དག་སྤྲུལ་ཞེས་སྨྲས་ལ། འདིར་ནི་
ཀུན་གཞིའི་བག་ཆགས་ཀྱི་མཐུ་ལས་སྣ་ཚོགས་པར་སྣང་བ་ཀུན་གཞི་རང་
གི་འདོད་པས་སྤྲུལ་བ་ནི་མ་ཡིན་ཏེ། ཀུན་གཞི་ལ་འདོད་པ་མེད་པའི་ཕྱིར་
རོ། །དེ་ལྟར་ན་ཀུན་གཞི་དང་དེ་རྣམས་མི་འདྲ་བའི་ཁྱད་པར་ཆེས་ཆེ་བ་
ཡིན་ནོ། །ཞེས་དང༌། ས་བཟང་གི་ཀུན་བཏུས་འགྲེལ་བ་ལས། ས་བོན་
ཐམས་ཅད་པའི་ཀུན་གཞིར་གྲངས་ཅན་པའི་གཙོ་བོའང་འདོད་པ་དེ་བཅད་
པའི་ཕྱིར་ཡུལ་རྣམ་པར་རིག་པས་ན་རྣམ་པར་ཤེས་པ་ཞེས་བྱའོ། །ཞེས་
གསུངས་པའི་ཕྱིར་རོ། །སྤྱིར་གཞུང་རྣམས་ཀྱི་སྐབས་སུ། ཕྱི་རོལ་བའི་ཐ་
སྙད་དང་མཐུན་པ་མང་པོ་གསུངས་ཏེ། དུས་འཁོར་རྒྱུད་འགྲེལ་དྲི་མེད་འོད་
སོགས་ལས། ཤེས་བྱ་ཉེར་ལྔ་དང་སྦྱར་བ་སོགས་དགོས་དབང་དང་དོན་
ལ་དེ་ལྟར་གོ་བ་ལེན་རྒྱུ་ཡོད་པ་ཡིན་པའི་ཕྱིར་ཏེ། དཔལ་དུས་ཀྱི་འཁོར་
ལོའི་འགྲེལ་ཆེན་རྡོ་རྗེ་ཉི་མའི་སྣང་བ་ལས། འཁོར་བའི་ཆོས་སོགས་རང་
བཞིན་བརྒྱད་དང་རྣམ་འགྱུར་བཅུ་དྲུག་པོ་སྟེ། ཉེར་བཞི་པོ་དེ་དག་དབུས་
སུ་སྐྱེས་བུའི་མིང་ཅན་གཉུག་སེམས་འོད་གསལ་ལམ་གཉུག་མ་སེམས་ཀྱི་
རྡོ་རྗེ་ཅན་ནི་གཞན་བསྐྱེད་པའི་རྒྱུར་གྱུར་བའི་རང་བཞིན་མིན་ཅིང་། རང་
2 63



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
བཞིན་གཞན་གྱིས་བསྐྱེད་པའི་རྣམ་འགྱུར་ཀྱང་མིན་ཏེ། དབང་ཕྱུག་ནག་
པོའི་གཞུང་ལས། སྐྱེས་བུ་རང་བཞིན་མ་ཡིན་རྣམ་འགྱུར་མིན། །ཞེས་པ་
དང་ཚུལ་མཐུན་པའི་སྒོ་ནས་ཡང་དག་པའི་ཆོས་བསྟན་པ། མཐུན་པས་མཐུན་
པ་འདུལ་བའི་ཐབས་མཁས་ཀྱང་ཡིན་ལ། ཡང་དག་པའི་དོན་དུའང་དེ་ལྟར་
ཡིན་ཏེ། དྲང་དོན་ཙམ་མ་ཡིན་ནོ། །ཞེས་གསུངས་པ་ནི་ལེགས་བཤད་བླ་
ན་མེད་པ་ཡིན་ནོ། །
། དྲི་བ་བཅུ་བདུན་པ་ནི། ཐེག་མཆོག་དབུ་མ་ལས།
ས་བོན་ཀུན་ལྡན་ཕྱིར། ཞེས་པའི་ས་བོན་ཀུན་ལྡན་ཡིན་ན་འབྲས་བུ་ཡང་
ཅིག་ཆར་སྣང་བར་ཐལ་བ་འཕང་བ་ལ་རྩོད་སྤོང་ཇི་ལྟར་བྱེད་ཅེས་པའོ། །
དེའི་ལན་ལ་ཀུན་གཞིའི་རྣམ་ཤེས་བག་ཆགས་ཀུན་ལྡན་ཡིན་པར་བཤད་
པ་དང་། ས་བོན་ཀུན་ལྡན་ཡིན་ན་འབྲས་བུ་ཅིག་ཆར་སྣང་བ་ཐལ་བ་སྤོང་
བ་གཉིས། དང་པོ་ནི། ཀུན་གཞི་བག་ཆགས་ཀུན་དང་ལྡན་པ་ཡིན་པར་
གསུངས་ཏེ། ཐེག་བསྡུས་ལས། མདོར་བསྡུ་ན་ཀུན་གཞིའི་རྣམ་པར་ཤེས་
པའི་ངོ་བོ་ཉིད་ནི་སྨིན་པའི་རྣམ་པར་ཤེས་པས་ས་བོན་ཐམས་ཅད་པ་སྟེ།
དེས་ཁམས་གསུམ་པའི་ལུས་ཐམས་ཅད་འགྲོ་བ་ཐམས་ཅད་བསྡུས་སོ། །
ཞེས་དང་། སུམ་ཅུ་པ་ལས། དེ་ལ་ཀུན་གཞིའི་རྣམ་ཤེས་ནི། །རྣམ་སྨིན་ས་
བོན་ཐམས་ཅད་པར། །ཞེས་གསུངས་ལ། ས་བོན་ཐམས་ཅད་པའི་དོན་
ནི། ས་བཟང་གི་ཀུན་བཏུས་འགྲེལ་བ་ལས། ས་བོན་ཐམས་ཅད་པའི་དོན་
2 64



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཡང་ཆོས་ཐམས་ཅད་ཀྱི་ས་བོན་གྱི་གནས་ཡིན་པས་སྤྱི་རིགས་ནས་ཚང་བ་
ལ་ བྱའི། ཅིག་ཅར་ ཐམས་ཅད་ ཚང་བ་ནི་ མ་ ཡིན་ཏེ། རིགས་ ཆད་ དང་
འཕགས་པའི་ཀུན་གཞི་ལ་མ་ཁྱབ་པའི་ཕྱིར་རོ། །ཞེས་དང༌། ཐེག་མཆོག་
དབུ་མ་ལས། ཐམས་ཅད་པ་ནི་རིགས་ལ་བརྗོད་པ་སྟེ། །གཞན་དུ་ཕན་ཚུན་
སོ་སོའི་དེ་ལྡན་འགྱུར། །འདུ་འབྲལ་ལ་ སོགས་ཁྱད་པར་རྣམས་ལ་ནི། །
བག་ཆགས་ས་བོན་ལོགས་སུ་ཡོད་མི་དགོས། །ཞེས་དང༌། དེའི་ཐད་ཀྱི་
ཟིན་བྲིས་ལས། ས་བོན་ཐམས་ཅད་ཅེས་པ་ནི། རང་རྒྱུད་དུ་ས་བོན་རིགས་
འདྲ་ཙམ་ཚང་བ་ལ་འཇོག་པ་ཡིན་གྱི་གཞན་དུ་ལྷས་སྦྱིན་གྱི་རྒྱུད་ལ་མཆོད་
སྦྱིན་དམྱལ་བར་སྐྱེ་འགྱུར་གྱི་བག་ཆགས་ཀྱི་ས་བོན་ཡང་ཡོད་པར་ཐལ་བར་
འགྱུར་རོ། །དེས་ན་རིགས་འདྲ་ས་བོན་ཐམས་ཅད་པ་ཞེས་པ་ཡང་། མཚན་
གཞིའི་ས་བོན་ཙམ་ཚང་བས་ཚོགས་པ་ཡིན་གྱི་མཚན་ཉིད་ཀྱི་ས་བོན་ཐམས་
ཅད་སོ་སོར་ཚང་དགོས་པ་མ་ཡིན་ཏེ། ཞེས་སོགས་གསུངས་སོ། །འོ་ན་ས་
བོན་ཐམས་ཅད་པ་གསུངས་པའི་དོན་དེ་ལྟར་ཡིན་ན་ས་བོན་ནམ་བག་ཆགས་
ཀྱི་དོན་གང་ཡིན་ཞེ་ན། དེ་ཡང་ཐེག་བསྡུས་ལས། བརྟན་ལུང་མ་བསྟན་
ལྷན་ཅིག་འབྱུང་། །སྒོ་བར་བྱེད་དང་འབྲེལ་བ་ལ། །སྒོ་བྱེད་དེ་ལས་གཞན་
དུ་མིན། །འདི་ནི་བག་ཆགས་མཚན་ཉིད་དོ། །ཞེས་གསུངས་ པ་ལྟར་སྒོ་
བྱེད་དང་རྒྱུད་གཅིག་ལ་དུས་མཉམ་དུ་འབྲེལ་བའི་རྒྱུན་བརྟན་པ་ཀུན་གཞི་
ལུང་མ་བསྟན་ལ་བཞག་པའི་ནུས་པ་དེ་བག་ཆགས་ཡིན་པར་བཞེད་དོ། །
དེ་ལ་ རྒྱུ་མཐུན་པའི་བག་ཆགས་དང༌། རྣམ་སྨིན་གྱི་བག་ཆགས་གཉིས།
2 65



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
དང་པོ་ནི། ཀུན་གཞི་ཆོས་དེ་དང་ལྷན་ཅིག་སྐྱེ་འགག་བྱས་པ་ལ་བརྟེན་ནས་
ཆོས་དེ་དང་རིགས་འདྲ་བ་འབྱུང་བའི་ནུས་པ་ཁྱད་པར་ཅན་ཏེ། ཐེག་བསྡུས་
སུ། བག་ཆགས་ཞེས་བརྗོད་པར་བྱ་བ་ནི་ཅི་ཞེ་ན། ཆོས་དེ་དང་ལྷན་ཅིག་
འབྱུང་བ་དང་འགག་པ་ལ་བརྟེན་ནས་དེ་འབྱུང་བའི་རྒྱུ་མཚན་ཉིད་གང་ཡིན་
པ། ཞེས་སོ། །གཉིས་པ་རྣམ་སྨིན་གྱི་བག་ཆགས་ནི། ཀུན་གཞི་ལ་ཆོས་
གཞན་གྱིས་བསྒོས་པའི་ནུས་པ་ཆོས་གཞན་སྐྱེ་བའི་རྒྱུའི་རྐྱེན་དུ་གྱུར་པ་སྟེ།
རྣམ་ཤེས་སྔ་མས་བཞག་ པ་ཡི། །ནུས་པ་བག་ཆགས་ཡིན་པར་འདོད། །
ཅེས་པ་ལྟར་རོ། །གཉིས་པ་ས་བོན་ཀུན་ལྡན་ཡིན་ན་འབྲས་བུ་ཅིག་ཆར་
སྣང་བར་ཐལ་བ་སྤོང་བ་ལ་རྩོད་པ་དང༌། ལན་གཉིས་ལས། དང་པོ་ནི།
ཐེག་མཆོག་དབུ་མ་ལས། ས་བོན་ཀུན་ལྡན་ཕྱིར་ན་འབྲས་བུ་ནི། །སྣང་བ་
ཐམས་ཅད་རྟག་ཏུ་ འཆར་ འགྱུར་ལོ། །ཞེས་དང༌། དེའི་ཟིན་བྲིས་ ལས།
སློབ་དཔོན་ཟླ་བས། ཀུན་གྱི་ས་བོན་ཀུན་གཞི་ཞེས་བྱ་ལས། །རང་གི་ནུས་
པས་རྣམ་ཤེས་ཙམ་ཞིག་འབྱུང༌། །ཞེས་པ་ལ་སོགས་པ་ཐོག་མར་ཕྱོགས་སྔ་
མ་བཀོད་དེ། ས་བོན་ཀུན་ལྡན་གྱི་ཀུན་གཞི་རིགས་པ་དུ་མས་བཀག་པ་
ཡིན་ལ། དེ་ལ་འབྲས་བུ་རིགས་དྲུག་གི་སྣང་བ་ལ་སོགས་པ་དུས་ཅིག་ཆར་
དུ་ཐམས་ཅད་འཆར་བར་ཐལ། རྒྱུ་ཀུན་གཞི་དེ་ས་བོན་ཐམས་ཅད་པ་ཡིན་
པའི་ཕྱིར་ཞེས་འགོག་པར་བྱེད་པ། ཞེས་པ་ལྟར། དཔེར་ན་མཆོད་སྦྱིན་ཆོས་
ཅན། ཁྱོད་ལ་འགྲོ་བ་རིགས་དྲུག་གི་སྣང་བ་ཐམས་ཅད་དུས་གཅིག་ཆར་
དུ་འཆར་བར་ཐལ། ཁྱོད་ཀྱི་རྒྱུ་ཀུན་གཞི་རྣམ་ཤེས་དེ་བག་ཆགས་རྣམ་པ་
2 6 6



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཐམས་ ཅད་ པ་ ཡིན་ པའི་ ཕྱིར་ ཞེས་ ཟེར་ རོ། །གཉིས་ པ་ ལན་ནི། ཐལ་
འགྱུར་དེ་ལ་ཁྱབ་པ་མེད་དེ། ཀུན་གཞི་རྣམ་ཤེས་ལ་བག་ཆགས་ཐམས་ཅད་
ཡོད་ཀྱང་དེའི་འབྲས་བུའི་སྣང་བ་རྣམས་འབྱུང་བ་རྐྱེན་ལ་ལྟོས་པས་རྐྱེན་
གྱིས་རིམ་བཞིན་འབྱུང་བ་ཡིན་པའི་ཕྱིར་ཏེ། ཐེག་མཆོག་དབུ་མ་ལས། བག་
ཆགས་ཡོད་ ཀྱང་རྐྱེན་གྱིས་རིམ་པས་འཆར། །ཞེས་དང༌། དེའི་ཟིན་བྲིས་
ལས། ཅི་སྟེ་ཀུན་གཞི་རྣམ་ཤེས་ལ་རྒྱུ་བག་ཆགས་ཐམས་ཅད་ཡོད་ཀྱང་།
འབྲས་བུ་ སྣང་བ་ ཐམས་ ཅད་ གཅིག་ཆར་འཆར་བ་མི་སྲིད་དེ། ས་བོན་
ཐམས་ཅད་ཡོད་པ་ཙམ་གྱིས་སྣང་བ་དེ་མི་སྐྱེད་དེ། རྐྱེན་གྱིས་རིམ་པས་སྣང་
བ་འཆར་བའི་ཕྱིར་རོ། །ཞེས་དང་། ས་བཟང་ཀུན་བཏུས་འགྲེལ་བ་ལས།
བག་ཆགས་དུ་མ་ཅིག་ཅར་དུ་ཡོད་ཀྱང་ཐམས་ཅད་ལས་ཐམས་ཅད་མི་
འབྱུང་གི་ནུས་པ་སོ་སོར་ངེས་པ་ཁོ་ན་ལས་འབྱུང་བ་དང༌། དེ་ཡང་དུས་
གཅིག་ལ་ཐམས་ཅད་མི་འབྱུང་གི་རྐྱེན་གང་ཉེ་བ་ལ་ལྟོས་ནས་འབྱུང་བ་
དང༌། ས་བོན་ཐོག་མ་མེད་པ་ནས་སྔ་མ་སྔ་མ་ལ་བརྒྱུད་དེ་འབྱུང་བའི་ཕྱིར་
རང་གི་འབྲས་བུས་ས་བོན་ཡོད་པར་བསྒྲུབ་ཅིང་། ས་བོན་གྱིས་ཀྱང་འབྲས་བུ་
བསྒྲུབ་སྟེ། ཀུན་གཞི་ལས་ཀུན་གཞི་དང༌། སཱ་ལུ་ལས་སཱ་ལུ་འབྱུང་བ་ལ་
སོགས་པ་བཞིན་ནོ། །ཞེས་གསུངས་སོ། །དེ་ལ་ཐེག་མཆོག་དབུ་མ་ལས།
ཁ་ཅིག་རྐྱེན་དེའང་རྟག་ཏུ་གནས་དགོས་ཏེ། །བག་ཆགས་ཀུན་དང་ལྡན་པ་
ཡིན་ཕྱིར་ལོ། །དེ་ལ་རྐྱེན་གཞན་གཉིས་པའང་གནས་མོད་ཀྱི། །ས་བོན་
ཡོད་པ་ཁོ་ནས་གསལ་མིན་ཏེ། །རང་ལས་སྐྱེས་པའི་ཡིད་བྱེད་དེས་གསལ་
2 6 7



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
འགྱུར། །རྐྱེན་སོགས་རྒྱུ་ནི་རང་ལས་བྱུང་མོད་ཀྱང་། །རྐྱེན་ནི་རྟག་ཏུ་རང་ལ་
གནས་པ་མིན། ཞེས་ཁ་ཅིག་རྐྱེན་རྟག་ཏུ་གནས་པའི་རྩོད་སྤོང་ཡང་ཤེས་པར་
བྱའོ། །འདིར་ མང་ དོགས་ ནས་ མ་ སྤྲོས་ སོ། །སྐབས་འདིར་དཔྱད་ པར་ བྱ་
བ་འདི་ཡོད་དེ། དཔལ་ལྡན་ཟླ་བས་དེ་ལྟར་རྩོད་པ་བཀོད་མི་རིགས་པར་ཐལ།
ཟླ་བ་རང་གི་ལུགས་ཡིད་ཤེས་སོགས་ཀྱི་སྟེང་དུ་བག་ཆགས་ཐམས་ཅད་ཡོད་
པ་གང་ཞིག མཚུངས་པའི་ཕྱིར་ཟེར་ན། ཀུན་གཞི་འདོད་པའི་སེམས་ཙམ་
པའི་རང་བཞིན་གྱིས་གྲུབ་པའི་ཀུན་གཞི་ཁས་ལེན་པས་མི་འདྲ་བ་ཡིན་ནམ།
དེ་ཡིན་ན་གོང་གི་རྩོད་ལན་དག་འབྲེལ་ཡོད་མེད་དཔྱད་དགོས་སོ། །ཡང་
འདིའི་སྐབས་སུ་ཐེག་མཆོག་དབུ་མའི་ཟིན་བྲིས་ལས། སློབ་དཔོན་ཟླ་བས།
ཀུན་གྱི་ས་བོན་ཀུན་གཞི་ཞེས་བྱ་ལས། །རང་གི་ནུས་པས་རྣམ་ཤེས་ཙམ་
ཞིག་འབྱུང་། །ཞེས་པ་ལ་སོགས་པ་ཐོག་མར་ཕྱོགས་སྔ་མ་བཀོད་དེ། ས་བོན་
ཀུན་ལྡན་གྱི་ཀུན་གཞི་རིགས་པ་དུ་མས་བཀག་པ་ཡིན་ལ། ཞེས་ཕྱོགས་སྔ་
མའི་འདོད་པ་བཀོད་པ་བདེན་ཡང་དེ་ནས་ས་བོན་ཀུན་ལྡན་གྱི་ཀུན་གཞི་
རིགས་པ་དུ་མས་མ་བཀག་སྟེ། དེའི་རྗེས་ནས་ཕྱི་དོན་མ་གྲུབ་པར་འདོད་
པ་བཀག་པ་གང་ཞིག ཀུན་གཞི་དེའི་སྔར་ནས་བཀག་ཟིན་ལ་ས་བོན་
ཀུན་ལྡན་གྱི་ཀུན་གཞི་རིགས་པ་དུ་མས་བཀག་ཞེས་པའི་རིགས་པ་དུ་མ་
འཇོག་རྒྱུ་མེད་པའི་ཕྱིར། རྟགས་དང་པོ་གྲུབ་སྟེ། འཇུག་པ་རང་འགྲེལ་ལས།
གལ་ཏེ་འདི་དག་རྣམ་པར་ཤེས་པ་ཙམ་ཉིད་ཡིན་ན། འོ་ན་འདིར་ཇི་ལྟར་
ཕྱི་རོལ་གྱི་དོན་མེད་པར་དེའི་རྣམ་པ་ཅན་གྱི་རྣམ་པར་ཤེས་པ་ཙམ་སྐྱེ་བར་
2 6 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
འགྱུར་ཞེ་ན། སྨྲས་པ། ཇི་ལྟར་རླུང་གིས་བསྐལ་བས་རྒྱ་མཚོ་ནི། །ཆུ་ལས་
ཆུ་རླབས་འབྱུང་བ་དེ་བཞིན་དུ། །ཀུན་གྱི་ས་བོན་ཀུན་གཞི་ཞེས་བྱ་ལས། །
རང་གི་ནུས་པས་རྣམ་ཤེས་ཙམ་ཞིག་འབྱུང་། །ཇི་ལྟར་རྒྱ་མཚོ་ཆུ་རླབས་ཀྱི་
རྟེན་དུ་གྱུར་བའི་ཆུའི་ཡན་ལག་རླུང་གིས་ཀུན་ནས་བསྐྱོད་པ་ལས། རླུང་ཙམ་
གྱི་རྐྱེན་ཉེ་བར་ལྷགས་པས་གཉིད་ལོག་པ་ལྟ་བུའི་རྦ་རླབས་རྣམས་འགྲན་
པའི་སྒོ་ནས་བདག་གི་ལུས་རྙེད་པ་ལྟར་ཀུན་ནས་ཡོངས་སུ་རྒྱུག་པར་རྟོགས་
པ་དེ་བཞིན་དུ། འདིར་ཡང་རྣམ་པར་ཤེས་པ་གཅིག་ནས་གཅིག་ཏུ་བརྒྱུད་
པ་ཐོག་མ་མེད་པའི་དུས་ནས་ཞུགས་པ། གཟུང་བ་དང་འཛིན་པར་མངོན་
པར་ཞེན་པའི་བག་ཆགས་ཡོངས་སུ་སྨིན་པ་ལས་བདག་ཉིད་ཀྱི་དངོས་པོ་
ཡོད་པ་ཐོབ་པར་འགག་བཞིན་པའི་ཀུན་གཞིའི་རྣམ་པར་ཤེས་པ་ལ་གང་
བག་ཆགས་ཀྱི་ཁྱད་པར་རང་གི་རྣམ་པ་དང་རྗེས་སུ་འབྲེལ་བའི་རྣམ་པར་
ཤེས་པ་གཞན་སྐྱེ་བའི་རྒྱུར་གྱུར་པ་བཞག་པ་རིམ་གྱིས་རང་ཡོངས་སུ་སྨིན་
པའི་རྐྱེན་ལྷགས་པས་ཡོངས་སུ་སྨིན་པ་ཐོབ་པ་དེ་ལས་གང་ཡོངས་སུ་མ་
དག་པ་གཞན་གྱི་དབང་ཙམ་ཞིག་ཉེ་བར་བསྐྱེད་པ་དེ་ཉིད་ལ་བྱིས་པ་
རྣམས་གཟུང་བ་དང་འཛིན་པའི་རྣམ་པས་རྟོག་པ་ཀུན་ཏུ་རྟོག་པར་བྱེད་ཀྱི།
རྣམ་པར་ཤེས་པ་ལས་ཐ་དད་པར་གྱུར་བའི་གཟུང་བ་ནི་ཅུང་ཟད་ཡོད་པ་
མ་ཡིན་ནོ། །ཞེས་པ་ནས། གསུམ་པོ་ལས་ཐ་མི་དད་དོ་ཞེའོ། །ཞེས་ཕྱོགས་
སྔ་བཀོད་དེ། དེ་ནས་འཇུག་པ་རྩ་བ་ལས། ཕྱི་རོལ་མེད་སེམས་དཔེ་ནི་
གང་དུ་ཡོད། །རྨི་ལམ་ཇི་བཞིན་ཞེ་ན་དེ་བསམ་བྱ། །གང་ཚེ་ང་ལ་རྨི་ལམ་
2 6 9



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ན་ཡང་སེམས། །ཡོད་མིན་དེ་ཚེ་ཁྱོད་ཀྱི་དཔེ་ཡོད་མིན། །གལ་ཏེ་སད་ཚེ་རྨི་
ལམ་དྲན་ལས་ཡིད། །ཡོད་ན་ཕྱི་རོལ་ཡུལ་ཡང་དེ་བཞིན་འགྱུར། །ཇི་ལྟར་ཁྱོད་
ཀྱི་ ངས་ མཐོང་ སྙམ་དྲན་པ། །དེ་འདྲ་ ཕྱི་རོལ་ལ་ ཡང་ ཡོད་པ་ཡིན། །ཞེས་
སོགས་ཀྱིས་ཕྱི་དོན་མེད་པར་འདོད་པ་དགག་པར་མཛད་དོ། །རྩ་རྟགས་གཉིས་
པ་གྲུབ་སྟེ། དེའི་གོང་དུ་འཇུག་པ་རང་འགྲེལ་ལས། འོ་ན་འཕགས་པ་ལང་ཀར་
གཤེགས་པ་ལ་སོགས་པ་རྣམས་ལས། ཀུན་གཞིའི་རྣམ་པར་ཤེས་པ་ཆོས་
མཐའ་ ཡས་ པའི་ ནུས་ པའི་ ཁྱད་ པར་ གྱི་ གཞི་ ས་ བོན་ ཐམས་ ཅད་
སྐྱེ་བའི་རྒྱུར་གསུངས་པ་གང་ཡིན་པ་དེ་ཅི་རྣམ་པ་ཐམས་ཅད་དུ་སྐྱེ་བ་མེད་པ་
ཞིག་ གམ་ ཞེ་ ན། དེ་ ལྟར་ ནི་ མ་ ཡིན་ ཏེ། དེ་ སྐད་ དུ་ ཉེ་ བར་ བསྟན་ པས་
འདུལ་བ་རྣམས་ལ་དེ་ཡོད་པ་ཉིད་དུ་བསྟན་པའི་ཕྱིར་རོ། །དངོས་པོ་ཐམས་ཅད་
ཀྱི་རང་བཞིན་རྗེས་སུ་ཞུགས་པའི་ཕྱིར་སྟོང་ཉིད་ཁོ་ན་ཀུན་གཞིའི་རྣམ་པར་ཤེས་
པའི་སྒྲས་བསྟན་པར་རིག་པར་བྱའོ། །ཀུན་གཞིའི་རྣམ་པར་ཤེས་པ་འབའ་
ཞིག་ ཡོད་ པར་ མ་ ཟད་ ཀྱི་ གང་ ཟག་ ཀྱང་ ཡོད་དེ། དེས་ འདུལ་ བའི་ སྐྱེ་བོ་
ལ་ དེ་ ཡོད་ པ་ ཉིད་ དུ་ བསྟན་ པས་ རྗེས་ སུ་ འཛིན་ པའི་ ཕྱིར་ རོ། །ཞེས་ པ་
ནས། འདིར་དགོངས་པ་གང་ཞིག་ཡིན་ཞེ་ན། བརྗོད་པར་བྱ་སྟེ། ཀུན་གཞི་
ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་དག་ འབའ་ཞིག་ ཉིད་ཡོད་
ཅེས། །བསྟན་པ་འདི་ནི་དེ་ལྟར་ཆོས་ཟབ་དོན། །རིག་པར་མི་འགྱུར་གང་
ཡིན་དེ་ལའོ། །གདུལ་བྱ་གང་དག་ཡུན་རིང་པོར་མུ་སྟེགས་ཀྱི་ལྟ་བ་ལ་
གོམས་པར་བྱས་པས་ཆོས་ཉིད་ཟབ་མོ་ལ་འཇུག་པར་མི་ནུས། ཞེས་པ་ནས།
2 70



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཐོག་མར་ཀུན་གཞིའི་རྣམ་པར་ཤེས་པ་ལ་སོགས་པ་བསྟན་པས་ནི་མུ་སྟེགས་
ཀྱི་ལུགས་བསལ་ནས་དེ་དག་གི་དོན་ཆེན་པོ་འདྲེན་པར་འགྱུར་ཞིང་། ཞེས་
སོགས་ལང་ཀར་གཤེགས་པ་སོགས་ཀུན་གཞི་ས་བོན་ཐམས་ཅད་སྐྱེ་བའི་
རྒྱུ་གསུངས་པའི་དགོངས་གཞི་སྟོང་ཉིད་ཡིན་པ་དང་། དགོས་པ་མུ་སྟེགས་ཀྱི་ལྟ་
བ་ལ་གོམས་པ་རྣམས་ཁ་དྲངས་བའི་ཆེད་དང་། དངོས་ལ་གནོད་བྱེད་གང་ཟག་
རྫས་ ཡོད་ འགྱུར་ བར་ གསུངས་ སོ། །རྩ་ རྟགས་ གསུམ་ པ་ གྲུབ་ སྟེ།
འཇུག་པ་རྩ་འགྲེལ་དུ་བཀོད་པའི་བག་ཆགས་ཐམས་ཅད་པའི་ཀུན་གཞི་འགོག་
བྱེད་ཀྱི་རིགས་པ་འབྲས་བུ་སྣང་བ་ཅིག་ཆར་འབྱུང་བའི་རིགས་པ་མ་གསུངས་པ་
གང་ཞིག གཞན་འཇོག་རྒྱུ་མེད་པའི་ཕྱིར། རྟགས་དང་པོ་མ་གྲུབ་ན་རིགས་
པ་དེ་སྟོན་བྱེད་ཀྱི་ལུང་ངོས་འཛིན་པར་ཀྱིས་ཞེས་བྱའོ། །ཞེས་བློ་གསལ་རྣམས་
ལ་ དཔྱད་ པའི་ སྒོ་ ཙམ་ ལས་ ཐམས་ ཅད་ རང་ ལུགས་ རྣམ་ པར་ བཞག་
པའི་དབང་དུ་ བྱས་ པ་ནི་མིན་ནོ། །རང་ལུགས་ལ་དཔལ་ལྡན་ཟླ་བས་ ས་
བོན་ ཐམས་ ཅད་ པའི་ ཀུན་ གཞི་ བཀག་ ཀྱང་ ཀུན་ གཞི་ བཀག་ མ་
བཀག་ དཔྱད་ དགོས་ཏེ། གཞན་སྟོང་དབུ་མའི་རྒྱན་ ལས། ཁྱད་ པར་ ཐལ་
འགྱུར་སྨྲ་བ་མཆོག་ཡིན་ཀྱང་། །ས་བོན་ཐམས་ཅད་པ་ཡི་ཀུན་གཞི་ནི། །
བཀག་མོད་ཀུན་གཞིའི་ངོ་བོ་བཀག་པ་མེད། །ཅེས་གསུངས་པ་ལ། འཇུག་པ་
རང་འགྲེལ་ལས། དངོས་པོ་ཐམས་ཅད་ཀྱི་རང་བཞིན་རྗེས་སུ་ཞུགས་པའི་
ཕྱིར་སྟོང་བ་ཉིད་ཁོ་ན་ཀུན་གཞིའི་རྣམ་པར་ཤེས་པའི་སྒྲས་བསྟན་པར་རིག་པར་
བྱའོ། །ཞེས་གསུངས་པས་དཔྱད་པར་བྱའོ། །
2 7 1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
༈ དྲི་བ་བཅོ་བརྒྱད་པ་ནི། ཟིན་བྲིས་ལས།
ཀུན་གཞིའི་སྟེང་དུ་བག་ཆགས་འཇོག་པའི་རྒྱུ་འབྲས་ཀྱི་རིམ་པ་དུས་མཉམ་
པ་ཡིན་ནམ་གཞན་སྔ་ཕྱི་ཅན་ཡིན་ཞེས་པའི་ལན་ཕྲིས་ཞེས་པའོ། །དེའི་
ལན་ལ་གཞན་ལུགས་བཤད་པ་དང་། རང་ལུགས་བཤད་པ་དང་གཉིས།
དང་པོ་ནི། གངས་ཅན་མཁས་པའི་དབང་བོ་རྗེ་བདག་ཉིད་ཆེན་པོས་བག་
ཆགས་སྒོ་བྱེད་ཚོགས་བདུན་གྱི་ཤེས་པ་འགག་པ་ལ་མངོན་པར་ཕྱོགས་པའི་
དུས་སུ་བག་ཆགས་བཞག་པར་འདོད་པས་བག་ཆགས་འཇོག་པའི་རྒྱུ་འབྲས་
སྔ་ཕྱི་རིམ་ཅན་དུ་བཞེད་པ་ཡིན་ཏེ། རྗེ་ཉིད་ཀྱིས་མཛད་པའི་ཀུན་གཞི་རྩ་བ་
ལས། བརྟེན་པ་ས་བོན་ཀུན་གཞི་ནི། །སྒོ་བར་བྱེད་པས་བསྒོ་གཞི་ལ། །
འགག་ལ་མངོན་དུ་ཕྱོགས་པའི་ཚེ། །བཞག་པའི་ནུས་པའོ། །ཞེས་དང༌།
རྗེ་ཉིད་ཀྱི་ཡིད་དང་ཀུན་གཞིའི་དཀའ་བའི་གནས་རྒྱ་ཆེར་འགྲེལ་བ་ལས།
སྒོ་བྱེད་ཚོགས་བདུན་གྱི་བསྒོ་གཞི་ལ་རང་ཉིད་འགག་པ་ལ་སྔོན་དུ་ཕྱོགས་
པའི་ཚེ་དགེ་མི་དགེ་ལུང་མ་བསྟན་གསུམ་གྱི་ས་བོན་བཞག་པའི་ནུས་པ་
ཞིག་གོ །ཞེས་གསུངས་སོ། །གཉིས་པ་རང་ལུགས་ལ་བག་ཆགས་སྒོ་བྱེད་
ཚོགས་བདུན་གྱི་ཤེས་པ་རང་དུས་སུ་བག་ཆགས་འཇོག་སྟེ། ས་བཟང་གི་
ཀུན་བཏུས་འགྲེལ་བ་ལས། མེ་ཏོག་དང་ལྷན་ཅིག་འགྲོགས་པའི་ཏིལ་ལ་
དྲི་འཆགས་ཀྱི། ཡུལ་དང་དུས་ཐ་དད་པའི་ཏིལ་ལ་མི་ཆགས་པ་བཞིན་དུ།
སྒོ་བྱེད་པ་དང་རྒྱུད་གཅིག་ལ་དུས་མཉམ་དུ་འབྲེལ་བའི་ཀུན་གཞི་ལ་བག་
2 72



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཆགས་བསྒོ་བར་བྱ་བ་ཡིན་གྱི། རྒྱུད་དང་དུས་ཐ་དད་པའི་ཀུན་གཞི་ལ་ནི་
མ་ཡིན་ནོ། །ཞེས་དང༌། ཐེག་མཆོག་དབུ་མ་ལས། དུས་མཉམ་བག་ཆགས་
བགོ །དེ་ནུས་སྐད་ཅིག་གཉིས་པ་ཕན་ཆད་ལའོ། །ཞེ་སྡང་ཡོད་དུས་སེམས་
ཀྱང་དེའི་རྣམ་པར། །འཆར་གྱི་དེ་ཡི་རྗེས་ཐོག་དེ་མ་ངེས། །དེ་དེའི་རྣམ་པ་
གསལ་དུས་མི་འཇོག་པར། །ནུབ་དུས་ས་བོན་འཇོག་པ་ངོ་མཚར་རྨད། །
ཅེས་དང་། དེའི་ཟིན་བྲིས་ལས། ཀུན་གཞིའི་སྟེང་དུ་བག་ཆགས་འཇོག་པའི་
རྒྱུ་འབྲས་ཀྱི་རིམ་པ་དུས་མཉམ་པ་ཡིན་ནམ་གཞན་སྔ་ཕྱི་ཅན་ཡིན་སྙམ་ན་
དེ་ནི་དུས་མཉམ་པ་ཡིན་ཏེ། དཔེར་ན་སེམས་ལ་ཞེ་སྡང་དྲག་པོ་གཅིག་སྐྱེས་
པ་ན། སྐད་ཅིག་དེ་ ཀར་ཞེ་སྡང་དེས་འབྲས་བུ་ཀུན་གཞིའི་སྟེང་དུ་བག་
ཆགས་བསྒོས་ནས། བག་ཆགས་དེ་ནུས་པའི་ཚུལ་གྱིས་ཀུན་གཞི་ལ་སྐད་
ཅིག་གཉིས་པ་ཚུན་ཆད་དུ་གནས་པ་ཡིན་ནོ། །སྐད་ཅིག་མ་དང་པོ་ལ་
སེམས་ལ་ཞེ་སྡང་དྲག་པོ་ཡོད་པའི་དུས་དེར་སེམས་ཀུན་གཞི་རྣམ་ཤེས་
འཁོར་སེམས་བྱུང་དང་བཅས་པ་རྣམས་ཀྱང་ཞེ་སྡང་དེའི་རྣམ་པར་འཆར་
བ་སྟེ། དེའི་མདངས་ཀྱིས་ཡོངས་སུ་གོས་པར་གྱུར་པ་ཡིན་ལ། དེའི་རྗེས་
ཐོག་སྐད་ཅིག་གཉིས་པ་ཚུན་ཆད་དུ་ཞེ་སྡང་གི་རྣམ་པ་ནུབ་པ་ན་སེམས་
ཀྱང་དེའི་རྣམ་པར་འཆར་བ་མ་ངེས་ལ་དེའི་རྣམ་པ་གསལ་བའི་དུས་སྐད་
ཅིག་མ་དང་པོར་དེར་བག་ཆགས་མི་འཇོག་པར་ཞེ་སྡང་གི་རྣམ་པ་ནུབ་
པའི་དུས་སྐད་ཅིག་མ་གཉིས་པར་བག་ཆགས་འཇོག་པ་ནི་ངོ་མཚར་བ་སྟེ་
ཆེས་མི་འཐད་པའོ། །ཞེས་གསུངས་སོ། །གཞན་ལུགས་ལ་སྐྱོན་བརྗོད་པ་
2 73



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ལྟར་འཇུག་པ་ཡིན་ན་མྱུ་གུའི་ས་བོན་གྱིས་མྱུ་གུ་རང་དུས་དང་རང་དུས་དེ་
ལས་སྐད་ཅིག་གཉིས་པའི་དུས་སུ་བསྐྱེད་པ་ཡིན་ནམ་ཅི། བར་ཆད་མེད་
ལམ་གྱིས་རང་གི་དངོས་སྐལ་གྱི་སྤང་བྱ་རང་དུས་སུ་སྤོང་ཀྱང་མ་སྤངས་པར་
དེ་སྤངས་པ་རྣམ་གྲོལ་ལམ་གྱི་དུས་བཞག་དགོས་པ་ཡིན་ནམ་ཅི། རང་ལུགས་
སྒོ་བྱེད་ཀྱི་རང་དུས་སུ་བག་ཆགས་འཇོག་ཅེས་པ་དང་བཞག་ཅེས་པ་ད་ལྟ་
བ་དང་འདས་ པའི་ཁྱད་ཡོད་དམ་ཅི། ཞེ་སྡང་དང་དེས་བཞག་པའི་བག་
ཆགས་གཉིས་དུས་མཉམ་དུ་གྲུབ་པ་ཡིན་ནམ་ཅི་ཡིན་མཁས་པ་དམ་པ་རྣམ་
གྱིས་ བློ་གྲོས་ ཀྱི་ གཤོག་ རྩལ་ སྐྱོངས་ཤིག དེ་ ནས་ རང་ ལུགས་ཀྱི་བག་
ཆགས་སྒོ་བྱེད་དང་དེའི་བག་ཆགས་དུས་མཉམ་དུ་ཁས་བླངས་པ་ལ་སྐྱོན་
སློང་དུ། ཐེག་མཆོག་དབུ་མ་ལས། ངོ་བོ་སྐྱེད་པའི་རྒྱུ་འབྲས་སྔ་ཕྱི་སྟེ། །ཁྱད་
པར་བསྐྱེད་དང་རྟེན་ལ་ངེས་པ་མེད། །རྒྱུ་ཡི་འཇོག་མཚམས་རྣམ་པ་དུ་མའི་
ཕྱིར། །རིག་པའི་དབང་ཕྱུག་གཞུང་དང་འདི་མི་འགལ། །ཞེས་པ་ནས། མེད་
པ་སྔར་ནུས་མེད་ཕྱིར་དང༌། །ཕྱིས་ ཀྱང་ཉེ་བར་མི་སྦྱོར་ཕྱིར། །རྒྱུ་རྣམས་
ཐམས་ཅད་ སྔར་ཡོད་ཡིན། །ཞེས་པའང་ངོ་བོ་སྐྱེད་བྱེད་དོ། །ཞེས་ངོ་བོ་
བསྐྱེད་པའི་རྒྱུ་འབྲས་དུས་མི་མཉམ་ཀྱང་རྟེན་བརྟེན་པའི་རྒྱུ་འབྲས་དུས་
མཉམ་ཡོད་པར་གསུངས་ལ། དེ་ལྟར་ས་བཟང་གིས་ཀྱང་གསུངས་སོ། །
འདི་ལ་རྣམ་འགྲེལ་ལས། མེད་པ་སྔར་ནུས་མེད་ཕྱིར་དང་། །ཞེས་སོགས་
ཀྱི་ཚིག་དོན་དང་ཕྱོགས་སྔ་མའི་འདོད་པ་རྣམས་རྒྱས་པའི་བསྟན་བཅོས་ཚད་
མ་རྣམ་འགྲེལ་གྱི་འགྲེལ་བཤད་རིན་ཆེན་ཕྲེང་བ་ལས་འདི་ལྟར་གསུངས་
2 74



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་།
ཏེ། ཇི་སྐད་དུ། བྱེ་བྲག་སྨྲ་བ་སོགས་ན་རེ། ཡིད་སྔོན་གྱི་བཟུང་དོན་དག་
ཆོས་ཅན། ཇི་ལྟར་དབང་པོའི་ཤེས་པའི་ཡིད་མངོན་བསྐྱེད་པའི་ལྷན་ཅིག་
བྱེད་པའི་རྐྱེན་ཡིན་ཏེ་མིན་པར་ཐལ། དབང་ཤེས་དེ་དང་ཡིད་སྔོན་བྱེད་པའི་
དུས་མཚུངས་པར་མེད་པའི་ཕྱིར་ཏེ། རང་ཡིད་ཤེས་མངོན་སུམ་དང་དུས་
མཚུངས་པ་ཅན་ཡིན་པའི་ཕྱིར་ཞེ་ན། འོ་ན་རྫས་སུ་ཡོད་པར་རྒྱུར་འགྱུར་
རམ། མེད་པར་རྒྱུར་འགྱུར། དང་པོ་ལྟར་ན་སྔར་རྗེས་སུ་མེད་པ་ཆོས་ཅན།
འབྲས་བུ་བསྐྱེད་པའི་ནུས་པ་མེད་པར་ཐལ། རྗེས་སུ་མེད་པས་སོ། །གཉིས་
པ་ལྟར་ན། རྒྱུ་ཆོས་ཅན། ཕྱིས་ཀྱང་སྟེ་རང་དུས་ན་རང་འབྲས་ལ་ཕན་པ་ཉེ་
བར་མི་སྦྱོར་བར་ཐལ། རང་དུས་ནས་འབྲས་བུ་གྲུབ་ཟིན་པའི་ཕྱིར། ཡིད་
སྔོན་གྱི་བཟུང་དོན་རགས་པ་ཆོས་ཅན། རང་བློ་བཅས་ཏེ་ཡིད་མངོན་དང་
ལྷན་ཅིག་པ་མིན་ཏེ། ཁྱོད་དེའི་དབང་ཤེས་སྐྱེད་བྱེད་ཡིན་པའི་ཕྱིར། ཁྱབ་
སྟེ། རྒྱུ་རྣམས་ ཐམས་ཅད་འབྲས་བུའི་སྔར་ཡང་ཡིན་པས་སོ། །གལ་ཏེ་
དེས་དེ་ཇི་ལྟར་འཛིན་ཏེ་མི་འཛིན་པར་ཐལ། དེ་དང་དུས་ཐ་དད་པས་སོ་ཞེ་
ན། ཆོས་ཅན་དེ་དང་དུས་མི་མཉམ་ཡང་དེའི་བཟུང་བ་སྟེ་ཡུལ་དུ་ཐལ།
ཡིད་ཤེས་མངོན་སུམ་ལ་རང་འདྲའི་རྣམ་པ་དངོས་སུ་འཇོག་ནུས་པའི་རྒྱུ་
ཡིན་པའི་ཕྱིར། ཁྱབ་སྟེ། དེ་ལ་དེ་ཡུལ་དུ་རིགས་པ་ཤེས་པའི་མཁས་པས་
ཤེས་སོ། །ཞེས་གསུངས་པའི་དོན་སྤྱིར་རྒྱུ་འབྲས་དུས་མཉམ་པ་དགག་པ་
མ་ཡིན་པར་ངོ་བོ་བསྐྱེད་པའི་རྒྱུ་འབྲས་དགག་པ་ཡིན་ཚུལ་དང་དེའི་སྐབས་
ཀྱི་ཕྱོགས་སྔའི་ཁས་ལེན་དང་དེ་དགག་ཚུལ་སོགས་ལ་དཔྱད་པར་བྱའོ། །
2 75



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
༈ དྲི་བ་བཅུ་ དགུ་བ་ནི། ཟིན་ བྲིས་ ལས། རྣམ་ བྱང་ གིས་
བསྡུས་པའི་སྡུག་ཀུན་ཕྲ་མོ་ཞེས་པའི་སྐབས་སུ་སྡུག་ཀུན་ཕྲ་མོ་རྣམ་བྱང་
གིས་བསྡུས་ཚུལ་ཇི་ལྟར་ཡིན་ཞེས་པའོ། །དེའི་ལན་ལ་གཞུང་གི་གསུངས་
ཟིན་འགའ་ཞིག་བཀོད་པ་དང༌། དེ་རྣམ་བྱང་གིས་བསྡུས་ཚུལ་དངོས་དང་
གཉིས། དང་པོ་ནི། ཐེག་མཆོག་དབུ་མའི་ཟིན་བྲིས་ལས། སྤྱིར་ཀུན་གཞི་
འཁོར་བ་ཇི་སྲིད་དུ་འཇུག་པའི་ཤེས་པ་ཡིན་ལ། འཁོར་བ་ལ་རགས་པ་
དང་ཕྲ་བ་གཉིས་ཡོད་པ་ལས། དང་པོ་ནི། ཁམས་གསུམ་འཁོར་བ་ཀུན་
ནས་ཉོན་མོངས་པས་བསྡུས་པ་ཉིད་ཡིན་ཞིང་། དེ་ནི་ཐེག་དམན་གྱི་དགྲ་
བཅོམ་གཉིས་དང་། །ཐེག་ཆེན་གྱི་འཕགས་ལམ་ནམ་ཐོབ་པ་དེའི་ཚེ་འཁོར་
བ་དེ་སྤངས་པ་ཡིན་པས། སྤྱིར་ཀུན་གཞི་བག་ཆགས་ཀུན་དང་ལྡན་གྱི་དེའི་
ཚེ་ཁམས་གསུམ་འཁོར་བའི་བག་ཆགས་དང་མི་ལྡན་པས། ཀུན་གཞིའི་
མཚན་ཉིད་གནས་ཡོངས་སུ་གྱུར་པ་ཡིན་གྱི་ངོ་བོ་གནས་ཡོངས་སུ་གྱུར་པ་
མ་ཡིན་ལ། འཁོར་བ་ཕྲ་བ་བྱང་ཆུབ་སེམས་དཔའ་རྣམས་ཀྱི་མ་རིག་བག་
ཆགས་ཀྱི་ས་དང༌། ཟག་མེད་ཀྱི་ལས་དང༌། ཡིད་ཀྱི་རང་བཞིན་གྱི་ལུས་
དང༌། བསམ་གྱིས་མི་ཁྱབ་པའི་འཆི་འཕོ་བ་ལ་སོགས་པ་རྣམ་བྱང་གིས་
བསྡུས་པའི་འཁོར་བ་ཕྲ་མོ་དེ་ཡང་སྤངས་ཏེ་སངས་རྒྱས་པ་ན་མེ་ལོང་ལྟ་
བུའི་ཡེ་ཤེས་ སུ་ གནས་གྱུར་ པའི་ ཕྱིར། །ཞེས་དང༌། དེ་ལས། བྱང་ཆུབ་
སེམས་དཔའ་འཕགས་པའི་རྒྱུད་ཀྱི་ཤེས་སྒྲིབ་རྣམས་དང༌། མ་རིག་བག་
276



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང་། །
ཆགས་ཀྱི་ས་དང་དབང་སྒྱུར་བའི་ཉོན་མོངས་པ་རྣམས་དང༌། ཟག་པ་མེད་
པའི་ལས་དེ་དག་ལ་ཀུན་འབྱུང་ཕྲ་མོ་ཞིག་འཇོག་ཅིང་། རྣམ་པར་བྱང་བའི་
ལམ་གྱིས་བསྡུས་པ་ཡིན་ནོ། །དེ་ལ་མ་རིག་བག་ཆགས་ཀྱི་ས་ནི་ཐམས་ཅད་
མཁྱེན་པ་ཐོབ་པ་ལ་སྒྲིབ་ཅིང་ཤེས་སྒྲིབ་ཀྱི་གཞིའི་ས་ཡིན་པས་དེ་སྐད་ཅེས་
འཇོག་གོ །དེ་ནི་བྱང་ཆུབ་སེམས་དཔའ་རྣམས་ཀྱིས་སྤོང་བར་མི་ནུས་ཤིང་
རང་དབང་མེད་པའི་སྒྲིབ་པའོ། །དབང་སྒྱུར་བའི་ཉོན་མོངས་ནི་བྱང་ཆུབ་
སེམས་དཔའ་རྣམས་ཀྱི་རྒྱུད་ལ་བརྟེན་པས་སེམས་མ་ཞི་བ་དང་ཐར་བ་
ཐོབ་པ་ལ་གེགས་བྱེད་དུ་མི་འགྱུར་པར་བྱང་ཆུབ་ལ་ཉེ་བར་འགྱུར་ཞིང་
སེམས་རབ་ཏུ་ཞི་བར་འགྱུར་བ་སྟེ། ཞེས་པ་ནས། ཐེག་ཆེན་གྱི་ཡིད་ལུས་
ནི་རགས་པའི་ལུས་མ་ཡིན་པར་ཤིན་ཏུ་དྭངས་པ་ལ་མཚན་དཔེ་རྗེས་མཐུན་
པས་སྤྲས་པ་བྱང་ཆུབ་སེམས་དཔའི་རང་སྣང་གི་ལུས་དེ་ལ་ཆུང་དུ་ས་དང་
པོ་ནས་ས་བདུན་པའི་བར་དང་། འབྲིང་ས་བརྒྱད་དང་དགུའི་སྐབས་དང༌།
ཆེན་པོ་ས་བཅུ་པའོ། །དབང་སྒྱུར་གྱི་སྐྱེ་བ་ནི་ཐེག་ཆེན་གྱི་ཡིད་ལུས་དེ་ཉིད་
སྐད་ཅིག་གཅིག་ལ་སྤྲུལ་པ་དང་རྫུ་འཕྲུལ་སྣ་ཚོགས་པ་སྟོན་པ་དང་། བསམ་
གྱིས་མི་ཁྱབ་པའི་འཆི་འཕོ་བ་ནི། ཡིད་ལུས་དེ་ཉིད་ཟད་ཅིང་མེད་པར་
འགྱུར་བའི་འཆི་འཕོ་བ་མ་ཡིན་གྱི། སྤྲུལ་བ་དང་རྫུ་འཕྲུལ་ལ་ཡང་ཡང་
འཇུག་ཅིང་ཡང་ཡང་གཏོང་བ་ལ་འཆི་འཕོ་བའི་མིང་གིས་བསྟན་ནོ། །དག་
པའི་འཇིག་རྟེན་གྱི་ཁམས་ཞེས་པ་ནི་འཕགས་པ་རྣམས་གང་དུ་གནས་ཀྱང་
དེ་ཉིད་དུ་བེཌཱུརྱའི་ས་གཞི་ལ་གསེར་གྱི་བྱེ་མ་བརྡལ་བ་སོགས་དག་པའི་
2 77



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཞིང་དང༌། ལུས་ཐམས་ཅད་ཡིད་ཀྱི་ལུས་སུ་འགྱུར་རོ། །ཞེས་པ་ནས། དེས་
ན་ཡིད་ལུས་དང་དབང་བསྒྱུར་གྱི་སྐྱེ་བ་དང༌། བསམ་གྱིས་མི་ཁྱབ་ཀྱི་འཆི་
འཕོ་བ་དང་། དག་པའི་ཞིང་ཁམས་རྣམས་ནི་རྣམ་པར་བྱང་བའི་ལམ་གྱིས་
བསྡུས་ཤིང་སྡུག་བསྔལ་ཕྲ་མོ་ཞེས་བརྗོད་དོ། །ཞེས་གསུངས་སོ། །དབང་
བསྒྱུར་བའི་ཉོན་མོངས་པ་ནི། ཉོན་མོངས་པ་ཡིན་མིན་དཔྱད་པར་བྱ་སྟེ།
ས་བཟང་ གི་ རྒྱུད་ བླའི་འགྲེལ་བ་ལས། དེ་ལ་སྐྱེ་བའི་རྒྱུ་ནི། བྱང་ཆུབ་
སེམས་དཔའ་རྣམས་ཀྱིས་གཞན་དོན་དུ་སྐྱེ་བ་ལེན་པའི་རྒྱུ་འདོད་ཆགས་
ལ་སོགས་པའི་ཉོན་མོངས་ཤིན་ཏུ་ཕྲ་མོ་ཆེད་དུ་གཉེར་ནས་མ་སྤངས་པ་
སྟེ། བློ་གྲོས་རྒྱ་མཚོས་ཞུས་པའི་མདོ་ལས། དེ་དག་གི་འཁོར་བའི་རྒྱུ་དགེ་བའི་
རྩ་བ་དང་མཚུངས་པར་ལྡན་པའི་ཉོན་མོངས་པ་གང་ཞེ་ན། འདི་ལྟ་སྟེ་བསོད་
ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་དང༌། ཞེས་པ་ནས། ཉོན་
མོངས་པའི་སྐྱོན་གྱིས་མི་གོས་པ་འདི་དག་ནི་དགེ་བའི་རྩ་བ་དང་མཚུངས་
པར་ལྡན་པའི་ཉོན་མོངས་པའོ་ཞེས་གསུངས་པ་ལྟར་རོ། །ཉོན་མོངས་ སུ་
འདོགས་ཚུལ་ནི། བསམ་བཞིན་དུ་སྲིད་པར་སྐྱེ་བ་ལེན་པའི་རྒྱུར་གྱུར་པའི་
ཕྱིར། ཞེས་དང༌། དེས་ན་དགེ་བའི་རྩ་བ་དང་མཚུངས་པར་ལྡན་པའི་ཉོན་
མོངས་པ་ཞེས་བྱའོ། ཞེས་གསུངས་པ་དང༌། དེ་བཞིན་དུ་ཉ་ཊིཀ་ཡིད་ཀྱི་
མུན་ སེལ་ ལས། བློ་ གྲོས་ རྒྱ་ མཚོའི་ ཞུས་ པའི་ མདོ་ དྲངས་ ཏེ། དེ་ནས།
དཀོན་བརྩེགས་འོད་སྲུང་གི་ལེའུར། ཇི་ལྟར་གྲོང་ཁྱེར་སྐྱེ་བོའི་མི་གཙང་
ལུད། །དེ་ནི་བུ་རམ་ཤིང་པའི་ཞིང་ལ་ཕན། །དེ་བཞིན་བྱང་ཆུབ་སེམས་
2 7 8



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
དཔའི་ཉོན་མོངས་ལུད། །དེ་ནི་སངས་རྒྱས་ཆོས་རྣམས་བསྐྱེད་ལ་ཕན། །
ཞེས་དང༌། འོད་སྲུང་འདི་ལྟ་སྟེ། དཔེར་ན་སྔགས་དང་སྨན་གྱིས་ཡོངས་སུ་
ཟིན་པའི་དུག་གིས་ནི་ལོག་པར་འཆི་བར་བྱེད་མི་ནུས་སོ། །དེ་བཞིན་དུ་བྱང་
སེམས་རྣམས་ཉོན་མོངས་པ་ཤེས་རབ་ཀྱིས་ཡོངས་སུ་ཟིན་པས་ཀྱང་ལོག་
པར་ལྷུང་བར་བྱེད་མི་ནུས་སོ། །ཞེས་པ་ལྟར་ཉོན་མོངས་ཕྲ་མོ་ཡོད་པ་ལ་
དགོངས་པར་གསལ་དེ་ཚོགས་རྫོགས་བྱེད་ཀྱི་ཐབས་སུ་ཡང་འགྱུར་སྲིད་
དེ། ཐོགས་མེད་ཀྱིས། ཐབས་ཆེན་རྣམས་དང་ལྡན་པ་ལ། །སྲིད་པའང་ཞི་
བའི་བདག་ཉིད་དང༌། །ཉོན་མོངས་བྱང་ཆུབ་ཡན་ལག་འགྱུར། །དེ་ཕྱིར་དེ་
བཞིན་གཤེགས་བསམ་ཡས། །ཞེས་པ་ལྟར་རོ། །ཞེས་ཆོས་རྗེ་ཉ་དབོན་པས་
གསུངས་ལ། དེ་འདྲའི་ཉོན་མོངས་ཕྲ་མོ་དེ་ཉོན་མོངས་དངོས་ཡིན་མིན་
དཔྱད་ དགོས་ཏེ། དེ་ ས་བདུན་པའི་བར་དུ་ཡོད་པར་ གསུངས་ལ། ཉོན་
མོངས་པ་ས་དང་པོར་སྤངས་པར་རང་ལུགས་ལ་གསུངས་སོ། །འཕགས་
ཡུལ་པཎ་གྲུབ་ཀྱི་བཞེད་ཕྱོགས་ལ་ཉོན་མོངས་པ་ཡིན་པར་འདོད་པ་དང་
སྙིང་རྗེ་སོགས་ལ་ཉོན་མོངས་པས་མིང་གི་བཏགས་པར་འདོད་པའི་ལུགས་
གཉིས་བྱུང་བའོ། །རྒྱས་པར་ཉ་ཊཱིཀ་སྐབས་གཉིས་པ་སོགས་ལ་གཟིགས་
པར་ བྱ་ དགོས་ སོ། །མ་རིགས་བག་ཆགས་ཀྱི་ས་ནི། ས་བཟང་གི་རྒྱུད་
བླའི་འགྲེལ་བ་ལས། ཉོན་མོངས་པའི་ཀུན་ནས་ཉོན་མོངས་པ་ལྟ་བུའི་མ་
རིག་བག་ཆགས་ཀྱི་ས་སྟེ་དེ་སྤངས་པ་རྣམས་ཀྱིས་ནི་ཉོན་མོངས་པའི་དྲི་མ་
དྲི་ང་བའི་བག་ཆགས་ཐམས་ཅད་དང་བཅས་པའི་ཕྱིར་གཙང་བའི་ཕ་རོལ་
2 79



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
ཏུ་ཕྱིན་པ་རབ་ཀྱི་མཐར་ཕྱིན་པ་མི་འཐོབ་བོ། །ཞེས་གཙང་བའི་ཕར་ཕྱིན་
ཐོབ་པ་ལ་སྒྲིབ་བྱེད་ཀྱི་མ་རིག་བག་ཆགས་བཤད་པའི་སྐབས་སུ་ཉོན་
མོངས་པའི་ས་བོན་ཕྲ་མོ་ཞིག་བཞག་པས་ན་ཉོན་མོངས་པ་མངོན་གྱུར་དང་
དེའི་བག་ལ་ཉལ་དང་དེའི་བག་ཆགས་ཕྲ་མོ་སྟེ་གསུམ་ལས་དང་པོ་གཉིས་
སྒྲིབ་བྱེད་ཀྱི་དྲི་མ་དགུ་བཤད་པའི་སྐབས་ལྟར་ཉོན་སྒྲིབ་དང་ཕྱི་མ་ཤེས་
སྒྲིབ་དང་མ་རིག་བག་ཆགས་ཀྱི་ས་བཞག་དགོས་ལ། ཆོས་ཀྱི་བདག་འཛིན་
གྱི་མ་རིག་པ་སོགས་ཡང་དེར་བཞག་སྙམ། དེ་དང་མཚུངས་ལྡན་གྱི་ཟག་
མེད་ཀྱི་སེམས་བྱུང་སེམས་པ་ལྟ་བུ་སྐབས་འདིའི་ཟག་མེད་ཀྱི་ལས་ཡིན་
ནོ། །ཡང་ཐེག་མཆོག་དབུ་མའི་ཟིན་བྲིས་སུ། སྐབས་འདིར་ཉན་རང་དགྲ་
བཅོམ་པ་ཕུང་པོ་ལྷག་མ་མེད་པའི་དབྱིངས་སུ་ཡོངས་སུ་མྱ་ངན་ལས་འདས་
པ་དེའི་ཚེ། ཕུང་པོའི་རྒྱུན་འགག་པ་དང༌། ས་བོན་སྤངས་བར་བཤད་པ་ནི།
ཉན་ཐོས་སྡེ་བ་རྣམས་དང་རྩོད་པའི་སྐབས་ཡིན་པའི་ཕྱིར། དེ་རྣམས་ཀྱི་
འདོད་པ་རྟགས་སུ་བཀོད་པ་ཡིན་གྱི། ཐེག་ཆེན་རང་ལུགས་ལ་ཁམས་
གསུམ་འཁོར་བའི་ཕུང་པོ་རགས་པ་འགག་པ་ཡིན་ཡང་། སྤྱིར་ཕུང་པོའི་
རྒྱུན་འགགས་པ་མ་ཡིན་ཏེ། ཡིད་ཀྱི་རང་བཞིན་གྱི་ལུས་ལེན་པའི་ཕྱིར་
དང༌ ། དེ་ གཉིས་ ཀྱིས་ ས་ བོན་ སྤངས་ པ་ ཡང་ མ་ཡིན་ཏེ། མ་རིག་བག་
ཆགས་ཀྱི་ས་དང་མ་བྲལ་བའི་ཕྱིར་རོ། །དེས་ན་རྫོགས་པའི་སངས་རྒྱས་
ཐོབ་ཁ་མར་ཕུང་པོ་དང་། ས་བོན་ཐམས་ཅད་ཡོངས་སུ་འགགས་པའི་སྐད་
ཅིག་མ་ཞིག་ནི་ཡོད་པ་ཡིན་ནོ། །ཞེས་གསུངས་པ་ལ་དཔག་ན་ཉོན་མོངས་
2 8 0



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དབག་བསམ་ལྗོན་ཤིང་།
ཀྱི་བག་ཆགས་ཕྲ་མོ་ཞིག་མ་རིག་བག་ཆགས་ཀྱི་ས་ལ་བཞག་དགོས་སམ་
སྙམ་མོ། །རྒྱས་པར་རྒྱུད་བླའི་འགྲེལ་བ་སོགས་ལས་ཤེས་པར་བྱའོ། །
གཉིས་པ་དངོས་ཀྱི་ལན་ནི། དེ་དག་ལས་ཤེས་སྒྲིབ་མ་གཏོགས་པ་རྣམས་
ནི་རྣམ་པར་བྱང་བ་ལམ་གྱི་སྣང་ཆ་ཡིན་པས་རྣམ་བྱང་གིས་བསྡུས་ཞེས་པའི་
ཐ་སྙད་བཞག་པར་སྣང་ངོ༌། །འོན་ཀྱང་དེ་དག་ལམ་བདེན་མཚན་ཉིད་པ་
ཡིན་མིན་སོགས་ཟབ་གསལ་གྱི་ཤེས་རབ་ལྡན་པ་རྣམས་ཀྱི་བགོ་སྐལ་དུ་
བཞག་པའོ། །དེ་འདྲའི་སྡུག་ཀུན་ཕྲ་རགས་མ་ལུས་པ་ཡོངས་སུ་སྤངས་བ་
ནས་མཐར་ཐུག་གཙང་བདེ་རྟག་བདག་གི་ཕ་རོལ་ཏུ་ཕྱིན་པ་དེ་ཉིད་མངོན་
དུ་གྱུར་པ་ཡིན་ནོ། །
སྨྲས་པ།
རྒྱལ་བའི་ལེགས་གསུང་གསུང་རབ་ཡང་སྙིང་མཆོག །
ཟབ་མོ་དབུ་མ་མ་ནོར་སྤྲོས་བྲལ་ལམ། །
ངེས་དོན་ཆོས་སྟོན་སྟོན་པའི་ལུང་བསྟན་བཞིན། །
ཇི་བཞིན་འགྲེལ་མཛད་མཛད་པ་ཕུལ་བྱུང་བ། །
ཀུན་མཁྱེན་ཆེན་པོ་ཤེས་རབ་རྒྱལ་མཚན་དཔལ། །
དེ་ཡི་རང་ལུགས་འཛིན་ལ་ཟླ་བྲལ་བ། །
རྗེ་བཙུན་སྒྲོལ་བའི་མགོན་པོའི་གཅུང་ཇི་བཞིན། །
2
1



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
སྐལ་མཉམ་དག་ལ་ཕན་ཕྱིར་འབད་པ་བྱས། །
འདིར་འབད་རྣམ་དཀར་ཟླ་འོད་དཀར་པོ་ཡིས། །
ཐར་འདོད་བློ་གྲོས་ཀུ་མུད་རབ་རྒྱས་ནས། །
ངེས་དོན་དབུ་མའི་ལམ་བཟང་ལྷུར་ལེན་པས། །
སྐུ་བཞིའི་ཕུན་ཚོགས་དཔལ་ལ་རོལ་བར་སྨོན། །
བདག་ལ་ཆོས་ཀྱི་འབྲེལ་བའི་ལུས་ཅན་རྣམས། །
མི་མཐུན་ཀག་མེད་ཚེ་ཆོས་མཐར་ཕྱིན་ཏེ། །
ཚུལ་ཁྲིམས་དྲི་བསུང་དཔལ་ལ་རྟག་རོལ་ནས། །
ཐོས་བསམ་སྒོམ་པའི་སྐལ་བཟང་སྤྱོད་པར་སྨོན། །
བདག་ཀྱང་དེང་ནས་སྐྱེ་བ་ཐམས་ཅད་དུ། །
མཚན་ལྡན་བླ་མ་མཆོག་གིས་རྗེས་བཟུང་ནས། །
རིམ་གཉིས་ལམ་གྱི་བསྒྲོད་པ་མཐར་ཕྱིན་ཏེ། །
རྗེ་བཙུན་བླ་མ་རྟག་ཏུ་མཉེས་བྱེད་ཤོག །
ཅེས་ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་
ཐེངས་གཉིས་པའི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་
ཤིང་ཞེས་བྱ་བ་འདི་ནི་རང་གཞན་འགའ་ལ་ཕན་ཕྱིར་དུ་རྗེ་བཙུན་བླ་མ་
2 8 2



གཞན་སྟོང་བགྲོ་གླེང་གི་དྲིས་ལན་ལུང་རིགས་འདོད་འཇོ་དཔག་བསམ་ལྗོན་ཤིང༌།
དམ་པ་ངག་དབང་བཤད་སྒྲུབ་དཔལ་གྱི་ཞབས་རྡུལ་སྤྱི་བོར་ལེན་པ་སྤྱང་
འཁྱམས་པ་ངག་དབང་དངོས་གྲུབ་དཔལ་ལམ་མིང་གཞན་དབྱངས་ཅན་ངག་
གི་རོལ་མཚོ་ཞེས་འབོད་པས་རབ་གནས་མི་ཟད་པ་མེ་ཁྱི་ལོའི་རྒྱལ་ཟླའི་ཚེས་
བཅུ་གསུམ་ལ་མགོ་བརྩམས་ནས་རྒྱལ་ཟླའི་ཚེས་ཉེར་ལྔ་ལ་རྫོགས་པར་སྦྱར་
བའོ། །འདིས་ཀྱང་མཉམ་མེད་ཤཱཀྱ་སེང་གེའི་བསྟན་པ་སྤྱི་དང་བྱེ་བྲག་རྒྱལ་བ་
གཉིས་ པ་ ཀུན་ མཁྱེན་ ཇོ་ ནང་ བའི་ བསྟན་ པ་ རྒྱས་ པར་ གྱུར་ ཅིག །
སརྦ་མངྒ་ལམ།། །།
28 3



ཀུན་མཁྱེན་དགོངས་རྒྱན་དེབ་ཕྲེང་བཞི་བ།
པར་བྱང་སྨོན་ཚིག་
༈
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་པ་འདི་ནི་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བསྟན་འཛིན་རྒྱ་
མཚོས་སྨྲས་པའོ།། །།
2 84



༄༅།། ཇོ་ནང་ཐེབས་རྩ་ལྷན་ཚོགས།
JONANG FOUNDATION
Preserving, Sustaining, & Enlivening the Jonang Tradition
Jonang Foundation is a U.S. 501(c)(3) nonprofit corporation and online
educational resource founded to preserve the distinctive heritage and promote
understanding of the Jonang Tibetan Buddhist tradition through research and
scholarship
Copyright © 2007 by Jonang Foundation.
A production of Ngedon Thartuk Publications.
Printed in the People's Republic of China. All rights reserved.
182 Howard Street P.O. Box: #206 San Francisco, CA 94105 U.S.A.
W: www.lonangloundation.org | E: info@ionangfoundation.org



1:|
ཀ
རྒྱུ
ད་
བསྟར་སྲུང་དཔལ་ལྡན་དྲཀཱད་མགོན།
འ ངའ་བསར། ་བ པ ལ་རོང་བུ། ངངང་ལྟར།



བྱེ་དང་Wa
ཨ་སྐྱོང་དགོན་ངེས་དོན་རྟག་བརྟན་བཤད་སྒྲུབ་འཕེལ་རྒྱས་གླིང་གི་
བཤད་གྲྭ་རྨད་བྱུང་ཐོས་བསམ་གླིང་ནས་པར་བསྐྲུན་ཞུས།
ISBN 962-450-792-9
9789624507928>
